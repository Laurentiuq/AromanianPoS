LITERATURĂ POPULARĂ 
ANECDOTE 
LEGENDE 
BASME 
LUPUL ȘI VULPEA 
A fost - ce n- a mai fost . 
A fost odată un lup , - Cumătrul-Nicola , și- o vulpe , - Cumătra-Mara . 
Ăștia doi s- au întovărășit , să vâneze împreună , iar vânatul , și- au zis , l- or împărți frățește . 
Ieșind la vânat , dar , dau peste o oală cu miere . 
- Aha ! , se repezi Cumătru-Nicola , - o pap ! 
- Mai întâi și mai întâi nu trebuie să spui : „ o pap ! “ , ci „ o păpăm “ , i- a zis Cumătra-Mara . Apoi , nu te gândești , nici n- am dat bine de oală , și gata : pe ea ! Dacă vrei să facem casă laolaltă , află că n- o facem înghițind orice agonisim ... 
- Fie , Mara , cum știi tu . 
- Da , cum știu eu ! Să facem și noi ca toată lumea . Acum , bunăoară , ascundem mierea și din trei în trei zile mergem să mâncăm din ea . 
Făcură cum zise Cumătra-Mara cea șireată : au pitit mierea sub un jneapăn . 
Nu trece o zi și iată că jupâneasa vulpe îi zice lupului : 
- Jupân Nicola , mă cheamă cineva să -i botez ! 
- Dacă te cheamă , du -te ! , zise lupul . 
Se duse vulpea și - lip-lip ! - înghiți mierea de deasupra , că aci venise , ăsta -i era botezul . 
La întoarcere o întrebă lupul : 
- Ce nume i- ai dat pruncului , Cumătră-Mara ? 
- Începutul ! Cum era să -i zic altfel , primului băiat din casa omului ? 
- Frumos nume ! Să -ți trăiască ! - mai grăi lupul . 
A doua zi vulpea - iară : 
- Cumetre-Nicola , iar mă cheamă să botez . 
- Păi , du -te , dacă te cheamă ! 
Plecă vulpea și - lip-lip ! , a înjumătățit oala de miere . 
Când veni înapoi , lupul o întrebă din nou : 
- Ăstuia ce nume -i dăduși , Cumătră-Mara ? 
- Ăstuia -i zisei Jumățică , fiindcă a fost fată de- astă dată . 
Mai trece o zi , și vulpea : 
- Jupân Nicola , și azi mă cheamă să botez ! 
Lupul-lup , cum să priceapă el că aci nu -i lucru curat ? „ Du -te ! “ . Așa i- a zis . 
Acuma vulpea a gătat toată mierea din oală ! 
Întorcându -se ea de- acolo , Cumătru-Nicola întreabă iar , curios : 
- Ei , cum i- ai zis și noului prunc ? 
- Gătatu ’ îi zisei - făcu vulpea , care știa că pusese bine toată mierea . 
- Frumos nume , - să -ți trăiască ! , îi ură prostovanul de lup . 
Tocmai trecuseră cele trei zile , și- acu trebuia să meargă să guste din mierea pitită . Dar , ce să mai guste ? Pietre ? Că mierea o hăpăise toată jupâneasa vulpe . 
- Cumetre-Nicola , Cumetre-Nicola , - ai păpat mierea singur , cum văd eu ! , zise vulpea . 
- Ba , să mă ierți , Cumătră-Mara , grăi lupul , dar mi se pare că tu ai făcut trebușoara asta minunată ! 
El , că tu , ea , că tu - s- au certat și s- au despărțit . 
Vulpea o porni spre sat , să-nhațe vreo găină . Pe drum se întâlnește cu un popă . Popa se înturna de la biserică , spre casă , cu măgarul încărcat de prescuri . Ea îl văzuse mai de departe și se- ntinse lângă cărare , prefăcându -se moartă . Popa , zărind -o , o ia de picior și- o azvârle pe măgar , deasupra prescurilor . „ E bună își zise omul , de- o blană pentru preoteasa mea ! “ 
Vulpea , în spate , dezleagă sacii și aruncă prescurile una câte una , pe toate , în drum . Se dă apoi și ea jos și , din nou - una câte una - le culege pe toate și , - pe- aci ți- i drumul ! Ajunge cu prescurile în pădure . Aci , iată -l și pe Jupân-Nicola . Ăsta , uluit , întreabă : 
- De unde , cumătră , de unde , Mara , o așa pleașcă ? 
- De unde să fie , Cumetre-Nicola ? Păi , de la biserică ! 
- Dar cum de ți le- au dat ? Cum făcuși ? 
- Cum făcui ? Cum era să fac ? Mă dusei lângă ușa bisericii și- am început să -l toc pe popă : dă -mi , părințele , o prescură ! - dă -mi , părințele , o prescură ! Popa , ce putea face ? Îmi dădu o desagă întreagă , în loc de o prescură ! 
- Atunci , merg și eu . Mi- o da și mie ? 
- Ba bine că nu ! Cum să nu -ți dea ? ! 
Lupul nu -și pierde vremea și , iată -l - la biserică . Își vâră capul pe ușă și se pornește pe un urlet - lupesc , ce mai ! : 
- Dă -mi , părinte , o prescură ! Dăăă -mi părințele o prescură ! 
- Huooo , lupe ! Huooo , lupe ! - începe toată lumea să țipe - de n- a mai știut lupul cum să se facă nevăzut de pe acolo . 
Așa , ajunse iar în pădure . Vulpea îi ieși înainte și- l întrebă cum s- a descurcat . Lupul îi povesti ce- a pățit și cum erau să -l scarmene , dacă puneau mâna pe el . 
- Dar , spune -mi , cum ai cerut ? , îl mai întrebă vulpea . 
- Păi , uite-așa : Dăăă -mi , părinte , o prescură ! 
- Ei , de- aia nu -ți dădu , Cumetre-Nicola . Trebuie cerut cu o voce mai scăzută , nu așa - urlând ! Subțire , încetișor , așa se cere : „ Dă -mi , părințele , o prescură “ . 
Prostul de lup , care scăpase o dată cu viața , se lăsă dus de nas de vulpe , și se mai duse o dată , să ceară acum ... cu o voce mai scăzută . Numai că , nici nu apucă biet Cumătrul să -și vâre bine capul pe ușă , și lumea : Huooo , pe el ! - cu câini , cu căței , și arde -l , și arde -l cu parii , până îl omorâră ! 
Și , cu asta , vulpea a scăpat de neisprăvitul de lup . 
CEI TREI LENEȘI 
A fost - ce n- am mai pomenit ! 
Au fost cândva trei leneși , Mitu , Pitu și Chitu - cum nu poți să -ți închipui . De lene ce le era , mâncau o dată la trei zile . 
Pleacă ei , să meargă într- un sat . Dar , ca nu cumva vreunul să se obosească cu un pas mai mult - s- au apucat de după umeri , și când își ridica unul piciorul , să -l întindă mai departe , se mișcau și ceilalți ! 
Tot drumul - n- au scos o vorbă din gură , nici de leac ; să -i fi văzut , ai fi zis că sunt muți . Deodată , unul zărește în calea lor o liră . Și , ca să nu spună multe vorbe , de lene , zise doar : „ uite -o ! “ Ăsta fu Mitu . „ cine ... ? “ , grăi Pitu ; „ s -o ia ... “ , adaose Chitu ; „ tustrei ! “ , sfârși vorba Mitu . 
Păi , sigur - tustrei , că altfel , cum să se aplece doar unul ? 
Apucă lira toți-trei , în silă mare , după ce le- a trebuit cam un ceas întreg să se- aplece și apoi să se ridice iar . Și , de lene , ca să nu țină galbenul numai unul , îl sprijiniră toți-trei cu câte un deget ! 
Iavaș-iavaș , iavaș-iavaș au ajuns în satul spre care plecaseră și au tras la un han . Hangiul - să leșine de- atâta râs , când i- a văzut în ce hal veneau . Dar , zărindu -le lira în mână , nu -i batjocori , ci îi primi frumos și- i întrebă ce doresc . 
- Plăcintă , carne , vin , iaurt - ziseră ei . 
Hangiul , diavolul , nu le- a prea stat în preajmă ; a auzit ce vor , puse să le facă plăcinta , le fierse carne , le- a umplut o cofă cu vin și le- a adus și farfuria cu iaurt . Le puse masa , le umflă galbenul și- i lăsă în plata Domnului . 
Bune toate , dar cine să taie plăcinta acum ? Stau tustrei lipiți de zid și închid ochii ... Cine s- o mișca cel dintâi , ori o vorbi - ăla s- o taie . Dar , ți- ai găsit cine să vorbească , ori să se miște ! Ședeau ca niscai icoane pe pereți , în biserică . 
Un cerșetor , din cei ce umblă pe la ușile oamenilor , trece și pe lângă ușa lor , la han , își vâră capul în odaie și începe a se ruga : 
- Faceți -vă , pomană , oameni buni ... 
Văzând el însă că ăștia nu se mișcă deloc , s- a tot apropiat , ușor , ușor . Și , apropiindu -se , apropiindu -se , îi năvăli mirozna plăcintei pe nări , iar omul nu pierdu vremea , și- o așeză dinainte - și dă -i , și arde -i - mai întâi foaia de deasupra , apoi urzicile cu ouă , brânză și lapte din ea , apoi și marginile , și foaia de jos - nimic n- a lăsat , nici fărâmă fărâmiță . 
Numai ce termină el de înghițit plăcinta , că se apucă gospodărește și de carne , de- ai fi zis că -i nemâncat - abia ieșit din post , atâta de flămând se arăta și hăpăia ! 
După ce puse bine și carnea , i se făcu poftă de vin . Înălță dar , cerșetorul , cofa , și - gâl-gâl ! , gâl-gâl ! - până n- a mai fost o picătură . Odată gata și trebușoara asta , se cherchelește omul , că i se urcase la cap . Iată -l că vorbește de unul singur - că cine e el , că nu se mai află unul ca el ! Până la urmă se apucă și le tencui leneșilor boturile cu iaurt , apoi mai strânse ce mai rămăsese bucate pe- acolo , și spălă putina ! 
Plecând el , iată că intră un câine în odaie și s- aruncă asupra ciolanelor rămase de la ospăț . Dacă vede el că nu -l alungă nimeni , se apropie de cei trei leneși și se puse să -i lingă ; îl linge pe unul , trece la celălalt , și când e la cel de- al treilea , - nu-ș ce face , ce drege , că -l mușcă de ureche , de- l duru pe ăsta până în rărunchi . 
Ăla mușcatul nu mai răbdă și- a urlat : 
- Au , vai de mine ! 
Cum îl auziră „ vai de mine ! “ - ceilalți doi , într- un glas , strigă : 
- Taie plăcinta , că tu ai vorbit ! 
Ce plăcintă să mai taie , tăia -i -ar Domnul din cer pe ei - că nu mai rămăsese nici de leac . 
Și uite-așa au pățit leneșii și neisprăviții ăia . 
FATA AGERĂ LA MINTE 
Se spune că odată , - și e tare mult de- atunci , - trăia un împărat care era abraș și păgân de tot . Pentru te miri ce , el îi pedepsea pe bieții oameni cumplit . Așa încât , era vai de cei ce- i cădeau în mână ! 
Nu scăpă de răutatea lui nici unul , om mândru și frumos ca un înger , care - cine mai știe ce făcuse , de- l aruncase împăratul în închisoare și poruncise să nu i se dea nimic de mâncare , să -l lase așa , să moară acolo de foame . Nimeni , nici prieten , nici dușman nu avea voie să meargă să -l vadă . Doar fiica celui închis , o văduvă cu un copilaș sugar , căpătase dreptul să se ducă , de două ori pe zi , la dânsul . Dar , și ea chiar , înainte de a intra la tată-său , era bine cercetată - să nu ascundă cumva , ceva de mâncare . I se rupea inima de milă , bietei fete , când vedea că amărâtul ei tată slăbea zi de zi și , după patru zile - când , ducându -se la el , îl văzu leșinat de nemâncare , o cuprinse așa o jale pentru starea lui , că îi dădu să sugă de la sânul ei . De- atunci , își înțărcă plodul și , de două ori pe zi - se apleca asupra părintelui său , ca la un prunc , să -l hrănească . 
În felul ăsta , a putut să -l scape de moarte și , după îndelunga frământare , găsi ea un tertip să -l scape și de închisoare . Știa fata că împăratul ieșea în fiecare zi să preumble , călare pe un cal care alerga ca un smeu din poveste . 
Cu gândul la ce- avea în cap , fata se prefăcu proastă și , la poarta palatului , când ieșea și când intra impăratul , zicea cântecul ăsta : 
Împăratule frumos , 
Strunește -ți calul fugos , 
Că prea zboară precum vântul , 
De nu -mi deslușești cuvântul . 
Calu -ți nu -i ființă născută , 
Dar tot mumă-sa -l ajută . 
Din pustia de- nchisoare , 
Scoate , doamne , iar la soare 
Omul ce- l hrănesc la sân 
Și îi e maicei stăpân . 
Trecură câteva zile , așa . Împăratul tot auzea cântecul - și când pleca și când se întorcea , dar își zicea că fata e proastă , și nu -i lua vorbele în seamă . 
Într- o zi , fata cânta cu- atâta jale , că împăratul își opri calul , să audă mai bine vorbele care , acum , nu -i mai părură a fi ale unei proaste . O chemă lângă el și o întrebă ce vrea să însemne : „ cal ce nu -i ființă născută , dar tot mumă-sa -l ajută “ și „ omul ce- l hrănesc la sân , și îi e maicei stăpân “ . Fata spuse că , acel cal al său , pe care îl încalecă el , nu e fătat de iapă , ci scos din burta ei , că nu -l putea făta , așa s- a născut , ca mânz , iar din pielea iepei s- a întocmit șaua , care se pune pe cal . Așa știa ea de la tătâne-său . Apoi i- a mai spus împăratului că știe ea , un om , care cum poruncise el , fusese aruncat în închisoare și lăsat acolo flămând ; omul acesta este tatăl ei și , ca să nu moară de foame , îl hrănește dânsa , ca pe un prunc , la sânul ei . 
Când auzi împăratul astea , și când văzu cât de înțeleaptă este ea și câtă dragoste are pentru tatăl său , atâta i se înmuie inima , că pe loc îl scoase pe cel închis de la zdup , iar fetei îi dărui o pungă cu parale . 
Cu dragostea ei fără margini , arătată tătâne-său , și cu mintea ei ageră , a izbutit fata asta să -l scape de la o moarte sigură pe om ! 
TEORIA ȘI PRACTICA 
„ Sunt unele deprinderi pe care le câștigi doar citind , ori vorbindu -ți -se despre ele . Dar mai sunt și din cele ce nu ne intră în cap , până nu le vedem cu ochii . Cât trăim - multe auzim și multe vedem , dar cu toate astea - nimic nu vom ști ca lumea până nu punem mâna să și facem ceea ce ne pare că știm . Cu alte cuvinte , vreau să spun eu , teoria e bună ea , deseori , dar câte o dată rămâne de căruță față de practică . “ 
Așa grăia într- un rând un bătrân înțelept - către niște tineri ce încă nu ieșiseră din școală , și care își făceau ideea cum că ... nimeni nu -i mai învățat ca ei , și că ... tot ce zboară , se mănâncă ! 
Ca să pricepeți ce vă spusei până aici , luați seama la frumoasa anecdotă pe care le- a povestit -o bătrânul , tinerilor : 
Cică un împărat dintre cei mai înțelepți - și umblat , nu glumă , și- a pus în gând să arate că , uneori , teoria singură nu ajută îndeajuns , și că omul deștept se cheamă că e cu adevărat deștept , atunci când , pe lângă teorie , mai are și ceva practică . Și așa , ca să priceapă mai bine asta , așeză el , împăratul , în mijlocul unei odăi lungă de opt coți , largă de cinci și înaltă de patru coți , un castron cât toate zilele , plin cu pilaf dulce , și aduse și două linguri , lungi de șase coți și ele . Apoi chemă pe cei mai învățați oameni din lume și le zise că îi va face mari vizitiri , dacă or putea ei să mănânce din pilaful ăsta : „ Să luați lingurile de le vedeți acia , dar fără să urniți castronul din loc , și fără să vă apropiați de el ! “ 
S- au sucit , s- au învârtit bieții învățați , și , văzând ei că nu izbândesc , îi ziseră împăratului că ce vrea el , nicicum nu e cu putință . 
Dacă văzu împăratul asta , mai chemă un om , care nu prea știa el carte , dar avea multă practică și îi mergea mintea la multe . Ăsta , cum află ce vrea împăratul , fără -a mai sta pe gânduri , îi zise unuia dintre învățați : 
- Măi , omule , ia pune tu mâna pe una din lingurile ăstea și treci în colțul de colo al odăii ; am să iau și eu o altă lingură , ca a ta , și trec în colțul ălălalt , dimpotrivă . 
După ce făcură așa , înălță fiecare coada lingurii în colțul de sus și , apoi , înfipseră lingurile în castronul cu pilaf . Cel cu practica întinse lingura și- i dete în gură celui cu teoria : umplu lingura și cel cu teoria și- l ospătă pe tovarășul lui cu practica . Și au făcut așa , până se săturară . 
Văzând asta , oamenii strânși acolo , la tărășenie , au înțeles că cel cu teoria nu s- ar fi putut înfrupta din pilaf , dacă nu -l îndruma și nu -l ajuta cel cu practica . 
Practica și teoria împreună - 
Fac întotdeauna treabă bună ! 
SĂTEANUL ȘI GĂINA 
Un sătean simplu , cum sunt toți sătenii , s- a gândit ce s- a gândit el , să se ducă în ospeție la împăratul său . 
Fără să mai întrebe ușierul , a intrat în odaia unde mânca împăratul și s- a așezat la masă . Săteanul nostru își adusese de- acasă , într- o tavă , o găină umplută cu fisticuri , stafide , orez și altele . 
Împăratul , care avea chef în ziua aceea , nu -i zise nimic săteanului , dar aștepta să vadă ce- are de gând să facă omul ăsta . 
Săteanul luă un cuțit și o furculiță și împărți găina : capul îl dete împăratului ; aripile le dădu băieților acestuia , picioarele - slugilor , iar mijlocul plin și- l opri pentru sine , și începu să mănânce . 
Împăratul n- a mai răbdat , - și i- a zis că împărțirea găinei nu e dreaptă , fiindcă partea cea mai bună și- a ținut -o pentru el . 
- Iartă -mă , Doamne ... Eu făcui cum trebuie . Îți dădui capul pentru că ești capul nostru ; fiilor voștri le dădui aripile , pentru că ei vă sunt ca niște aripi , ajutorul vostru ; mai detei slugilor - picioarele , că slugile nu fac alta decât aleargă în sus și în jos . Pentru mine , care sunt om de mijloc , îmi oprii mijlocul ... 
La aceste vorbe , împăratul a râs mult de tot , și- l mai și dărui pe sătean . 
Această faptă de haz se răspândi în tot satul acela . 
CUM DE NU -S ȚIGANI HAIDUCI 
Li se urâse să tot cerșească așa ... Decât cu mâinile arse mereu , necontenit bătând securi , potcoave , caièle - de ce n- ar încinge sabia , cum fac atâția viteji ? Și- acolo sus , în munți , cu sabia jucându -le pe șold și cu pistoalele -n brâu - să le iasă cărăușilor în drum , și să -i prade de bani ... 
Uite-așa s- a gândit țiganul Tămâie , care avea trei feciori : pe Cotta , pe Culaie și pe Albul . Și nici una , nici alta - se pregătiră , își umplură trăiștile cu pâine și - fuga în munte ; s- au făcut un fel de haiduci ! 
Câtă vreme trăiștile au rămas burdușite cu de- mâncare , au ochit ei o umbră deasă , cât mai departe de drumul mare , și acolo , întinși pe burtă , tot făceau la planuri . 
Treceau zilele , cărăușii nu se arătau însă , că , de - ce să caute ei pe unde nu le era drumul ? Bucatele țiganilor se topeau ... Tupilați la pământ , ăstora le era frică să se și miște . Hămăitul vreunui câine numai - și îi făcea să tremure ca varga , să înghețe sufletul în ei . Strașnici haiduci ! 
Nimic n- a mai rămas în trăiștile țiganilor ! Care din ei să coboare acum în sat , după pâine ? 
- Măi , tatică , zise Cotta , bine zicea mama , că nu suntem noi făcuți să fim haiduci ! 
- Are dreptate Cotta , tatică , se vâră și Culaie în vorbă . Mai bine ne- ntoarcem în sat , la făcut caièle . 
Albul - nu zicea nici pâs . 
- N- ar fi rău , băieți , să ne- ntoarcem la vale și să ne predăm . Decât , mi- i groază să nu creadă jăndarii c- am făcut cine știe ce fărădelegi . 
Și iacă-așa , bieții ... haiduci-țigani erau la mare ananghie . Dumnezeu nu i- a părăsit însă , și le- a scos în cale un câmp cu mure . Ziua nu îndrăzniră ei să se- nfrupte , dar după ce căzu seara - doamne-doamne ! 
Trei zile - și- au ostoit ei foamea , cu mure numai , dar s- au sfârșit și ele . Alta nu mai era , decât să meargă la moară , să ceară pâine . Așa făcură . 
Cum se- apropiară de moară , câinele se și porni să latre . 
- Hei , morarule - a strigat țigan-Tămâie - ține -ți câinele , că s’tem haiduci ! 
De- ndată ce câinele fu legat , intrară în moară , țiganii , și- i cerură morarului să le coacă o turtă cât se poate de mare , de fometoși ce erau , morți de nemâncați . Morarul puse de turtoi , iar haiducii cei viteji , ce să facă , așteptau întinși pe burtă ... 
Repede de tot însă , moara fu împresurată de jăndari , că stăpânul ei îi chemase în taină . 
- Pitiți -vă , le șuieră morarul , că vin jăndarii ! 
Unul dintre țigani , tatăl , n- a mai apucat să se ascundă . Îl prinseră și- l tăiară . 
- Breee , ce sânge negru mai au și țiganii ăștia ! - zise un jăndar . Cum le este pielea , așa le e și sângele ... 
- Nu e așa , Înălțime , - strigă Cotta , ascuns pe undeva și tremurând ca varga : sângele e negru de mure . 
Îl prinseră și pe ăsta - și îi tăiară gâtul . 
- Dacă tăcea , și- acum viețuia , - zise un jăndar . 
- De ce- ai vorbit , măi prostule ? - strigă Cola la el . 
Îl prinseră și pe Cola și- l tăiară . 
Albul , care mai rămăsese , în viață , zise - înțelept : 
- Eu tac chitic , domnule jăndar . Numai să mă lăsați ... 
- Și tu , măi cioară , ești ... haiduc ? 
Îl înșfăcară și pre dumnealui și l- au trimis tot în lumea aialaltă . 
Și - de- atunci , nu mai sunt țigani haiduci . 
DE CE FURĂ PĂSTORII 
Când L- au adus pe Christos să -L răstignească pe cruce , dușmanii Lui cerură să li se aducă și niscaiva piroane . Și , cum sosiră piroanele , taman trecu pe- acolo și un păstor . I se rupse inima , păstorului , numai ce Îl văzu pe Iisus chinuindu -Se . Ce să facă ? Se sucește , se- nvârtește el și , piroanele , cine știe cum , făcură picioare de- acolo . 
Dușmanii Mântuitorului , când văzură că piroanele nu mai sunt , turbau , nu alta , de ciudă . Se uită în sus , se uită -n jos , - nimeni și nimic , iar piroanele - nicăieri . „ Măi , să fie ! Parc -au intrat în pământ ! “ - așa își ziceau toți , uluiți , nici unul neputând aduce vreo lămurire . ( Păstorul , pasămite , spălase putina de pe- acolo , nesimțit de nimeni . ) 
Între-acestea , pică pe- acolo un lăieț . Aflase el , de la unul , de la altul , că e nevoie , aici , de piroane : 
- Ăsta -i necazul ? - întrebă el după ce i s- a spus că dispărură , ca vrăjite , piroanele . Dacă e vorba numai de- atât , nu vă mai otrăviți sufletul , că vă fac eu altele , mai mari și mai bune ! 
Și se duse țiganul de făcu niște piroane colea , țigănești , vorba ceea , care , când au fost bătute în trupul lui Christos , a pătimit , bietul de El - patimile lumii . 
Atunci se întoarse Iisus către păstor , și- i zise : 
- Păstorule , tu , care M- ai iubit , fii binecuvântat ! Să te văd mereu îmbrăcat și sătul , iar de furat - să nu te lași , și nici necazuri să nu ai din asta . 
Apoi , înturnându -se către lăieț , îi meni și lui : 
- Țigan amărât să fii mereu ! În veci să n- ai noroc de nimic și să umbli tot cu fundu-gol , rufos și blestemat ! 
Și uite că , din întâmplarea aceea , de- atunci , de demult , neamului țigănesc , de- i zic și neamul lui Christos , i se trag toate relele . Iar păstorul - tot de atunci , oricât de bine și de fericit ar fi , nu poate să nu cadă , când și când , în meteahna menita lui de către Mântuitorul : fură , adică , măcar câte -un noaten pe an . 
DE- ALE LUI NASTRATIN-HOGEA 
Au fost odată trei călători . Într- o zi , îi prinse o furtună pe drum , și se- nturnară la un han de pe- acolo , pe care tocmai îl lăsaseră în urmă . S- au omenit ei toată noaptea , cu de- ale gurii , cu băutură bună , iar în zori îi cerură hangiului să le pregătească ceva și pentru drum . Cum însă hangiul nu avea , la acel ceas , mîncare gătită , le- a fiert vreo zece ouă . La plată , socotiră dormitul , mîncarea și băutura , fânul pentru cai - dar și hangiul și ei uitară cu totul de ouă . 
Să tot fi trecut de- atunci trei ani . Și așa s- au nimerit lucrurile , că cei trei călători au mai tras o dată la vechiul lor hangiu . Unul dintre dânșii , ținând el să se știe cât îi de cinstit , îl cheamă pe hangiu și îi zice : 
- Măi , Dimache - așa se numea omul - acum trei ani , eu și prietenii mei am mas la tine , aici . Ne- am aflat aici , dar uitarăm să -ți plătim , atunci , zece ouă , pe care ni le- ai fiert pentru drum . Costau toate un franc . Uite , îți dăm , acuma , doi . Ești mulțumit ? 
- Îmi amintesc bine întâmplarea - iubite oaspe al meu , i- o întoarse hangiul , numai că ... vă cam zgârciți cu plata . Azi , după trei ani , mi se cuvin , pentru zece ouă - o mie de franci ! 
- Asta -i bună ! - ziseră , uluiți , călătorii . Râzi de noi , hangiule ... 
- Nu râd deloc . O mie de franci ! Altfel , ajungem la tribunal . 
Călătorii nu s- au învoit , iar hangiul îi chemă în fața judecătorului . 
A doua zi au și primit citațiile , și pe la ceasurile nouă - iată -i înaintea judelui . Hangiul , după ce povesti cum sosiseră călătorii la el , cum le puse să mănânce , ajunse și la ouă . 
- Zece ouă - arată el - mi- ar fi scos tot atâția pui . Fiecare dintre ei mi- ar fi adus , în vara următoare , alți zece pui , deci s- ar fi făcut cu totul - o sută de capete . În cealaltă vară , suta de pui ar fi ajuns la o mie ! Eu nu le cer , domnule judecător , acestor călători , decât câte un franc de pui . Dar îi sfătui să -mi dea mai repede mia de franci , că altfel mă răzgândesc și cer mai mult ! 
Judele căzu pe gânduri , părând , după cum îi arăta chipul , că stă să -i dea dreptate hangiului . 
Unul dintre călători se preface că -i curge sânge din nas . Iese astfel afară și - pușcă , se duce după avocat . 
În vremea aceea , Nastratin-Hogea era cel mai vestit avocat pe- acolo . Ajuns la el , împricinatul îi spuse de- a fir a păr întreaga poveste . 
- Prea bine , zise Nastratin . Întoarce -te la judecătorie și spune -i judelui că voi , socotind nedreaptă sentența lui , ați chemat un avocat să vă apere , și că vin eu . 
Călătorul se întoarce la judecătorie și- i spune judelui cum îl învățase Nastratin . Judele îl știa bine pe Nastratin , așa că , ce să facă , l- a așteptat . 
Și așteaptă el un ceas , așteaptă două ceasuri , dar Nastratin , nicăieri . Pierzându -și judele răbdarea , trimite un aprod după el , să -l cheme . Când ajunse aprodul la Nastratin , îl găsi fierbând niște grâu . I- a spus că e așteptat la judecătorie și că să se grăbească . Nastratin îi zise că vine numaidecât , că uite , grâul e gata , fiert , crește apoi ca din apă . Bietul aprod , la asemenea trăznăi - nu mai știu cum să se închine de mirare ! 
Alergă dar , aprodul , la jude , și povesti ce- i auziră lui urechile . Judele , ce să facă - pufni și el în râs ! 
În sfârșit , iată -l și pe Nastratin la judecătorie . 
- De ce ne faci să așteptăm , domnule Nastratin ? - îl lua la rost judele . 
- Păcatele mele , înălțimea-ta , am avut niște grâu de fiert , nu -l puteam lăsa pe foc , că era zor să -l trimit la câmp , să -l puie -n pământ , că așa - fiert , crește mai degrab ’ și mai nalt . 
„ Ha , ha , ha ! “ - se porniră să râdă toți din sală . 
- Ptiu ! Vai de capul tău ăl prost ! - izbucni și judele . Unde ai pomenit tu , să crească grâul fiert ? 
- Dar din ouă fierte , s- a pomenit vreodată să iasă pui ? - i- o întoarse , zâmbind , Nastratin-Hogea . Râdeți de mine - și nu vă uitați cât sunteți de proști voi , cei chemați , chipurile , să-mpărțiți dreptatea ! ... 
Și uite-așa îi scăpă avocatul nostru pe bieții călători de necazul în care intraseră . 
Hangiul , cu nasul în pământ , o șterse spre casă și , mare lucru dacă nu și- a cotonogit nevasta , fiindcă i- a mers atât de prost ! 
UN VIZIR DEȘTEPT 
Șahul Persiei a poftit , de mult , să știe câți proști are în împărăția lui , și- l puse pe un vizir al său să -i întocmească o listă cu ei . Vizirul întocmi lista , dar trecu în capul ei tocmai pe Șahul ! Când văzu Șahul una ca asta , foc se făcu ! 
- Măria-Ta , îi zise vizirul , nu te supăra . Zilele trecute ai dat o grămadă de bani unor oameni , să meargă să -ți cumpere cai din Europa , și sunt eu sigur că ăștia nu se mai întorc , nici cu banii , nici cu cai . Vezi de ce te trecui în capul listei proștilor ? 
- Și dacă se întorc ? - întrebă Șahul . 
- Dacă se- ntorc , am să șterg numele Măriei-Tale și le- oi trece numai pe- ale lor , zise vizirul . 
CUM S- A POMENIT SOBOLUL 
Avea un om sărman odată o vie tare bună , vie din care își hrănea și el familia . Vecinul său - om avut , nu glumă - îl invidia pentru via asta , și , până -n cele din urmă , i- o și luă , cu japca , firește . Năpăstuitul se duse să se plângă judecătorului pentru o așa nedreptate . Atunci , omul legii îl chemă pe bogătan și- i zise : 
- De ce îi luași via vecinului ? 
- Via este a mea - zise bogătanul . 
- Ai martori că -i a ta ? - întrebă judecătorul . 
- Chiar via mărturisește că -i a mea - i- o întoarse el . 
- N- ai minte ? - se miră judele . Unde -ai văzut vie - să vorbească ? 
- Nu vă supărați , doamne . Hai să mergem acolo , și- om vedea că via asta vorbește . 
- Dacă e așa , atunci mâine , la ora opt , mergem acolo , împreună . 
Noaptea , bogătanul îl luă pe fiu-său , îl îmbrăcă în haină de samur , ca fecior de om avut ce era , și se duse cu el la vie . Săpă acolo un fel de cotlon și își vârî odrasla înăuntru , zicându -i : „ Mâine la ora opt , când sosim aici și- om întreba : „ Vie , acui ești ? “ - tu să răspunzi : „ Sunt a celui bogat ! “ Și așa , a doua zi - așa cum vorbiseră - s- au dus la vie , s- o întrebe . O întrebară , și via răspunse : „ Sunt a celui bogat ! “ În felul ăsta , bogătanul luă în stăpânire via pe care pusese ochii . 
Bietul om sărman , mâhnit tare de nedreptatea asta , a blestemat , zicând : 
- Să fie sortit a umbla tot pe sub pământ , câtu -i veacul , și nici lumină să nu vadă - cel ce grăi ! 
Și de atunci , feciorul celui bogat se făcu sobol . 
CIOCÂRLANUL 
Ciocârlanul a fost mai întâi un tânăr și mândru păstoraș . Ascultați - ca să știți - cum a ajuns el pasăre . 
Când începu a- i miji mustața , și inima să -i bată pentru fete , cum răsună fluierul primăvara , când înverzesc poienile , știți cum e când turmele armânilor urcă , păscând , frumoasele coaste ale munților , atunci se făcu și el păstor . 
Se făcu păstor , dar turma i- o păștea mai mult Viroana - cățeaua lui - decât dânsul , care alerga tot timpul după cuibare de vrăbii și după ochi de codane . Altfel era băiat bun , n- ar fi luat de la nimeni - fărâmă ! Era , adică , omul dreptății . 
Cum ședea el într- o zi la umbră și zicea din fluier , un glăscior dulce , dulce - să tot stai să -l asculți și să nu te mai saturi de el - se auzi de undeva de prin tufișurile pădurii . 
Păstorului nu -i mai ieșea din minte cântecul și îndrăgi atât de mult pasărea aceea că se hotărî , nestrămutat , s- o prindă . 
Cu gândul ăsta , în mintea lui necoaptă , își lăsă turma în grija nimănui , și o porni prin pădure , după pasărea cu pricina . 
Tot sta s- o prindă , credea el , dar pasărea , de - nu era oarbă ! Abia ajungea păstorașul nostru lângă trunchiul copacului în care cânta ea - și- i zicea întruna , de mama focului - că și zbura mai încolo , în alt arbore , și iar se pornea să cânte , ca până atunci . 
Ciobănașul rămânea mereu cu buzele umflate . Lua seama unde s- așază pasărea , și - fuga într- acolo ! 
Trei zile și trei nopți a alergat păstorașul cel frumos , cu limba scoasă , după minunea ceea de pasăre . Și când , în sfârșit , se văzu sub crengile copacului din care se auzea cântecul , se sprijini o clipă de trunchi și , obosit frânt cum era , - la care se- adăuga și neasemuit de dulcele glas al păsării , care parcă -ți ungea inima cu miere - căzu într- un somn adânc și greu , de părea că nici nu mai răsuflă , ai fi zis că a murit de- a binelea . 
A dormit , în uitarea asta a lui , trei ani de zile - și poate că nici nu s- ar mai fi trezit , dacă nu se prăbușea copacul , putrezit sub greutatea lui . 
Odată trezit , își frecă ochii și se uită îngrijat , să vadă încotro a zburat pasărea lui de aur . El își închipui că doar îl furase așa , o clipă , somnul . 
După ce se uită în toate părțile și n- o zări , îi venea să -și dea cu pumnii în cap , c- a putut s- adoarmă și să lase să -i scape pasărea . 
Ca bătut de grindină se întoarse la turmă , dar tot timpul nu -i ieșea din cap - „ cum a putut să -i scape ... “ 
Ajuns la locul unde -și lăsase turma , mare îi fu mirarea când văzu că numărul oilor lui era acum întreit , față de cât avusese înainte . Își chemă cățeaua și află de la ea că ... el lipsise de aici timp de trei ani ! Să înmărmurească , alta nu ! El crezuse că doar închisese ochii - și când colo - trei ani de zile de somn ! Să te crucești ! 
În sfârșit ! Îl cuprinse oricum bucuria că era iar viu și ... sănătate ! 
Și , tocmai când își alinta câinii și oițele , iacătă -l și pe meșter Nicola - lupul - , care îl roagă până la pământ închinându -i -se , să -i deie o oaie , că el nu i- a făcut nici o pagubă , cât a lipsit . De treabă cum era păstorașul , și bucuros că și- a găsit turma înmulțită : „ Poftește ! “ - îi zise lupului , „ ia -ți și tu , măi , pierde-vară , un berbec și du -te cu Dumnezeu ! “ 
Viroana atâta se otrăvi pentru acest dar fără rost , că s- o fi străpuns un glonte , picătură de sânge n- ar fi curs din ea . Ce- și zicea ea ? „ Lupul n- a adus pagubă turmei , pentru că am păzit -o eu . Iar stăpânul meu - să -i deie cel dintâi berbec al nostru ? “ Biata Viroană - nu putea deloc să uite una ca asta ! 
De aia , cățeaua își luă ziua bună de la turmă și dusă a fost . 
Dimineața , când se sculă ciobănașul , în zori , și o strigă să -i dea de mâncare - ia -o de unde nu -i ! O mai strigă o dată , și încă o dată ... Viroana , nici urmă ! S- a dus și gata ! ... Atât de mult s- a mâhnit păstorașul , încât ai fi zis că i s- au înecat toate corăbiile . A căutat -o el , dar unde n- a căutat -o ? A răsturnat pământul pe- ailaltă parte , dar de urma Viroanei tot n- a dat . 
Abătut , necăjit tare , de- i venea să moară , nu mai știa ce să facă . Parcă ajunsese o jumătate de om . Abia atunci își dădu seama de prostia ce- o făcuse : să -i dea el lupului tocmai berbecul de frunte ! Se- nvârtea pământul cu el , dar degeaba , era târziu acuma . În starea asta , zise , cu ochii către cer , rugându -se : 
Dumnezeule al meu , 
Pune -mi aripi , ca la zmeu - 
Mai pune -mi și- o creastă , 
Chiar aici , pe țeastă - 
Fă -mă pasăre cu cioc , 
S- o iau repede din loc , 
S- o cat pe Viroana mea - 
Că mult e greu fără ea ! 
Iar Dumnezeu , se vede , l- a auzit ! Îi ascultă rugămintea și- l făcu pasăre : zeghea îi ajunse acum aripi , iar gluga - un fel de creastă , că și azi se cheamă ciobănașul . Diminețile îl poți auzi cum îi zice dintr- o zare în alta , tot chemându -și cățeaua , săgetând cerul în sus , în jos apoi ... Dar n- a mai dat de ea , bietul păstoraș , că tot pasăre a rămas și azi . 
Armânii deosebesc în cântarea lui ceva , un fluierat , ca o chemare cumva : 
Cut-cut , cut-cut ! 
Vir Viroana mea , 
Vir Viroana mea ! 
La fel își cheamă și păstorii câinii , când îi pierd , ori când le- aruncă de mâncare . 
C- a fost păstor , asta o arată chiar gluga ce- o poartă pe cap . Mă veți întreba , poate , cum de era ciobănașul cu gluga pe cap , chiar în clipa când se făcu pasăre ? Ei bine , veți ști că atât de mult a alergat bietul de el , că l- a prins toamna cu ploile , de nu era chip , pe- așa vreme , să umble descoperit . Altceva ... , ce să vă mai spun , așa am auzit , așa v- am povestit . 
Asta a fost , cu păstorașul , biet de el . 
FRUMOSUL-FIU-DE-VÂNĂTOR 
A fost odat ’ un vânător vestit ! Era el sărac-lipit , dar de vânat nu se lăsa . Din zori și până -n seară , tot cu pușca la ochi - prin cei codri și cei munți ! Numai în țintă trăgea , lucru mare ! Un cartuș nu pierdea - cât de departe i s- ar fi aflat vânatul : îl lua la cătare și- l lovea , negreșit ! 
El și femeia lui , că era însurat , aveau un fecior . 
- Omule , îi zicea muierea , lasă -l încolo de vânat și vezi de te ia de altceva ! Că , nu te uiți în ce hal am ajuns ? 
În van însă ! Ce , parcă el o lua vreodată în seamă ? 
Doar când , într- un rând , se îmbolnăvi rău , și se apropia s- o cam întindă de pe lumea asta , doar atunci înțelese el că și- a irosit viața fără rost . Și mai înțelese că din vânat nu se pricopsește nimeni . Iată de ce și- a dorit ca măcar fecioru-său , care era micuț încă , să n- apuce pe urmele lui . 
Cum ziceam dară , simțind vânătorul că -și face bocceaua și se duce din lumea noastră , că prea i se strânsese funia la par , își cheamă la el nevasta și- i spune : 
- Ascultă , femeie ! Eu - făcui ce făcui și , gata cu viața , am ajuns la capătul ei , cu chiu , cu vai . Ai grijă însă - feciorul nostru să n- o ducă la fel , să nu -mi calce pe urme . Vezi , cum închid eu ochii , adună puștile și pistoalele toate și - în gaură de șarpe să le- ascunzi , nu cumva să dea peste ele ăsta mic și să -și vâre în cap , Doamne ferește , să se facă și el vânător ! 
Grăi el vorbele astea și se duse - pentru totdeauna . 
L- au îngropat cum au putut , ca oameni necăjiți ce erau . 
Nevasta , după ce- l plânse și- l jeli destul , și- a amintit ce- i zisese omul ei , și s- a silit să -și dea feciorul să-nvețe vreo meserie , bună , rea - meserie să fie ! „ Cât să nu moară de foame , se gândea ea , și să nu -l văd umblând cu pușca . Meseria e brățară de aur , cine nu trăiește din ea ? ... “ 
Fecioru-su însă - numai asta nu visa el , că nu -i era lui aminte de meserie . Cam îi semăna lui tătâne-său ... De ! Para un ’ să pice , dacă nu lângă trunchiul părului ? Păi - la puști , la niscai săbii - și să cutreiere pădurile și munții ! Că n- avea făină în hambar , acasă - nu -și făcea el inimă rea pentru atât . 
Într- o zi , neavând ce face , o întreabă pe mamă-sa : 
- Mamă , cu ce se- ndeletnicea tată -meu ? 
Femeia n- a prea vrut să -i spuie , că și- așa îl vedea cam nevrednic , dar dacă -a stăruit , și- a tot stăruit , de nu -i mai dădea pace , i se urî și ei și- i spuse : 
- Taică-tău era vânător . 
- Grozav ! Acum , dă -mi repede puștile lui , să plec și eu să vânez . 
Mă-sa , biata de ea , nu știa cum să -i scoată din cap gărgăunii ăștia . El însă - ca măgarul de îndărătnic , o ținea una și bună : „ Puștile - și gata ! “ 
Ieși -i -ar ochii ! A pățit -o cu el . Făcându -i -se ei lehamite de atâta stăruință , îi dădu puștile , și - treaba lui ! 
Feciorul le luă , le griji frumos , se- ncinse cu ele , și , haindem , la vânătoare ! 
N- a umblat prea mult că - iată , zărește o pasăre frumoasă-foc , într- un copac . O ia la ochi , trage și o împușcă , de parcă vânător se pomenise ! Și , de- atunci , se hotărî să vâneze toată viața lui . 
Într- o zi , ieși la vânătoare cu mai mulți prieteni de- ai săi . 
Merseră ei ce merseră , au călcat văi , și păduri , și munți grei , dar n- au dat peste vânat . Spre seară , s- au pomenit în „ Pădurea Neagră “ . 
Din bătrâni se știa că nimeni , niciodată , nu călcase pădurea asta . Nu îndrăznise nici un om să intre -n ea , fiindcă o păzea un balaur , care , cum afla că a pătruns cineva aici , se și năpustea din palatele sale , și- l și înghițea ! Feciorul însă nu era dintre cei ce se- ntorc cu tolba goală de la vânătoare . El le zise tovarășilor săi : 
- Eu intru în pădure , poate dau de ceva vânat , și - fie ce- o fi ! Cu mâna goală nu m- am întors și nici n- am să mă întorc vreodată acasă . 
S- au străduit ceilalți să -i scoată asta din minte , să lase „ Pădurea Neagră “ , că e de rău ; dar , lui pe- o ureche îi intrau sfaturile astea și pe cealaltă -i ieșeau . 
Văzând prietenii lui că nu -i chip cu el , se- ntorarseră singuri în sat . 
Frumosul-fiu-de-vânător , feciorul nostru din poveste , se și înfipse , fără pic de teamă , în „ Pădurea Neagră “ ! 
Abia făcu el doi pași , că vede , deodată , mai într- o parte , un urs cât un bivol , de te lua groaza privindu -l . Frumosul-fiu-de-vânător trase , îl nimeri în inimă și- l puse jos ! 
Numai că răsunetul puștii se auzi până la balaur , în palat . Balaurul țâșni afară , să vadă ce fel de ființă cu două capete îi calcă locul , și- a urlat din rărunchi : 
- Ehe-hei ! care ești ăla de- ndrăznești să vii aici ? ! 
- Iată -mă -s ! - zise Frumosul-fiu-de-vânător . 
Își încărcă el pușca iar , și mai trage o dată , acu ’ în balaur chiar ! 
Trăgea în zadar însă : își risipea praful de pușcă ! Glonțul atinse arătarea aia și alunecă jos . Gloanțele nu puteau pătrunde în pielea balaurului , că nu e moale . Pe- ăștia nici cu obuzul nu -i dovedești ! 
Trage feciorul din nou , și mai o dată , și iarăși - până nu mai avu gloanțe , dar balaurul , neclintit rămânea ! 
- Acuma , zise balaurul , ce poftești să -ți fac ? 
- N- ai decât să mă-nghiți - îi răspunse feciorul . 
- Până azi n- a cutezat nimeni să -mi calce moșia . Tu ești singurul , fecioraș , și- mi pari viteaz , - al cui vei fiind , de- ai îndrăznit să și tragi în mine ? ! 
- Eu sunt fecior-de-vânător-vestit ! 
- Dacă -i așa - na , te iert , nu te mănânc - făcu balaurul . Îl știu pe taică-tu , Dumnezeu să -l ierte ! D- aia , de- acu , ai voie - de la mine , să vii pe- aici oricând îți dorește inima . 
Feciorul își venea greu în simțiri ! Se bucură însă de vorbele balaurului ! Jupui , apoi , ursul , de blană , luă blana cu el și se înturnă acasă . 
Aci , în sat , nimeni nu se aștepta să -l mai vadă , și acum nu mai știau cum să -l mai laude pentru fapta lui de vitejie nemaivăzută . 
Îl povățuiră pe fecior să -i ducă în dar craiului blana de urs , că negreșit - îl așteaptă mare răsplată pentru ea . El , așa și făcu : drept la palatul craiului se duse , cu blana . 
În poarta palatului îl întâmpină vizirul . Acesta , văzând cât de frumoasă e blana , ar fi vrut să i- o dăruiască el craiului . Și îi zise feciorului : 
- Măi , băiatule , nu -mi vinzi mie blana asta ? 
- N- o vând , zise feciorul . E peșchèș pentru craiul nostru . 
Așa și făcu , i- o dărui craiului , care , de bucurie , îi umplu buzunarele cu galbeni . Apoi își chemă vizirul : 
- Uite , vezi ? îi zise : tu îmi mănânci pâinea de ani și ani , dar până în clipa de față - nici măcar un flecușteț n- am văzut de la tine , spre aducere aminte ! Câtă vreme feciorul ăsta , un necunoscut până azi - uită -te ce mai plocon minunat îmi aduse ! 
Vizirul se mâhni nespus la vorba asta , și din acel ceas i- a purtat sâmbetele feciorului , care îl umilise în fața craiului . Ar fi făcut totul să -l piarză . Chiar începu a unelti fel de fel , la craiul . Zise el , atunci , pe loc : 
- Da , doamne , dar dacă ai avea și Pasărea-măiastră - nimeni n- ar mai fi pe lume ca tine . 
- Bine -ar fi , dar de unde s- o iau ? grăi craiul . 
- Frumosul-fiu-de-vânător ți- ar aduce -o îndată ! 
Îl chemară pe fecior , și- i porunci craiul : 
- Ascultă-ici ! Tu , care îmi aduseși blana de urs , să -mi faci rost , cum știi , și de Pasărea-măiastră , că alminteri te spânzur și alta nu ! 
Se- ntoarce feciorul acasă necăjit tare , cu capul plecat . De un ’ să ia el Pasărea asta ? Dacă se gândi ce se gândi , de- l durea mintea de- atâta gând , ce- i trece lui prin cap ? „ Ia să mă duc eu la balaur ! Poate știe ăsta pe unde hălăduesc păsările măiestre “ . 
La drum iar , hai-hai , și iacătă -l pe Frumosul-fiu-de-vânător la balaur . Îi spune ce- l doare : așa-și-așa îi cere lui , craiul : și , dacă nu -l ascultă , să -i aducă Pasărea-măiastră , o să -l spânzure ! 
- Te sperii tu dintr- atât ? Nici o grijă ! Ceva mai ușor nici nu s- a pomenit . Uite cum faci : iei două butii - una o umpli cu cenușă să te- ascunzi în ea , iar cealaltă - cu apă . Le așezi la malul mării . Păsărelele au să vină să se- adape , și după asta or să intre în butia ta , să se tăvălească în cenușă . Ei ! - atunci , întinzi mână , prinzi una din ele și , noroc bun ! 
Frumosul-fiu-de-vânător făcu cum îl învăță balaurul . Se duse cu butiile celea la marginea mării . Nu trece mult timp și , poftim - un nor întreg de păsări măiestre , aurite toate ! Băură ele ce băură din butia cu apă , și au vrut apoi să se scalde în cenușă . Pac ! , feciorul , cu laba , și prinde una ! 
Îi duce el , pasărea , craiului - și- l cinstește craiul , și- l laudă peste tot . Vizirul murea de necaz . „ Lasă , nu te grăbi - îi zicea în gând feciorului - că nu scapi tu de mine ! Ți- o coc eu ție , ai să vezi ! “ După care îi mai strecoară măriei-sale : 
- Doamne , mare și avut ești , dar nimeni nu te- ar întrece , de- ai avea -o și pe Frumoasa-lumii ! 
- Știi pe cineva , să mi- o poată aduce ? grăi craiul . 
- Pe cine altul , dacă nu pe Frumosul-fiu-de-vânător _ 
Iar trimite craiul să -l cheme , și- i zice : 
- Fă ce știi tu , și adu -mi -o pe Frumoasa-lumii , dacă vrei să nu te spânzur ! Eu nu spun vorbe multe ! 
Feciorul - fuge , din nou , la balaur ! Balaurul , care nu -i mai ieșea din voie , îl învață ce și cum să facă , să dea de urma Frumoasei-lumii . 
Își făcu băiatul ăsta o pereche de încălțări de fier , luă cu el o vergea tot de fier , să se sprijine în ea , se închină la icoană , și porni către Frumoasa-lumii . 
Merse , și merse , o zi întreagă . Când soarele da să apună , zări sub un copac doi bivoli pe care cineva tocmai îi frigea în două frigări cât toate zilele . Până se apropie feciorul , omul care răsucea frigările deasupra jarului - le și înghiți , de parcă nici n- au fost ! 
„ Măi , mânca -l -ar lupchii , își zise băiatul , ce fel de om mai e și ăsta ? ! Ia să -l văd mai de- aproape “ . 

- Bună vremea , nene ! 
- Să trăiești , măi nepoate . 
Cu asta , nesătulul ăla se întinse cât era de lung , și oftă : 
- Of ! Ce bine mi- ar fi prins încă vreo doi bivoli ! Mă săturam și eu ! 
- Ești grozav de tot , dacă poți înghiți atâta ! 
- Nu sunt nimic , pe lângă fiul de vânător care -a prins Pasărea-măiastră ! 
- Păi , ăla sunt eu . 
- Tu ? Atunci - ia -mă și pe mine tovarăș ... 
- Sigur că te iau ! 
Și s- au făcut ei fârtați , și s- au așternut drumului , împreună , tot către Frumoasa-lumii . 
Și- au mers , și- au mers , și uite că văd , departe-departe , un om cărând pietre de moară , care călca din munte în munte ! Dâmburi și dealuri - nu erau nimic pentru el . Trecea peste ele ca o pasăre în zbor , nici nu le atingea . Până să -l deslușească ei bine , uriașul îi și ajunsese . 
- Să nu -ți fie de deochi , dar grozav ești , omule , îi zise Frumosul-fiu-de-vânător ! Împovărat cu pietre de moară și mai și alergi așa ? Nici n- am auzit și nici n- am mai văzut așa ceva ! 
- Ce știi tu ? Oi fi eu grozav , dar nici cu Frumosul-fiu-de-vânător nu mi- i rușine , care -a putut prinde Pasărea-măiastră ! Ăla om ! ! 
- Dacă l- ai vedea , te- ai duce cu el ? 
- Auzi dumneata ! Mai încape vorbă ? 
- Păi , ăsta sunt eu . Haide cu noi ! 
Și se făcură fârtați tustrei : Frumosul-fiu-de-vânător , Papă-tot , și uriașul Înghite-drumuri . Și iar hai-hai ... Numai că Înghite-drumuri nu era obișnuit să umble ca melcul : și- i ia la el , dară , pe cei doi tovarăși ai săi în cârcă , și- apoi întinde pasul , cum știa el . Așa , numai într- o zi - făcură cale de un an ! 
Când tocmai treceau peste un lac , zăresc un om întins pe jos , parcă dormea . Feciorul - strigă la dânsul : 
- Hei , prietene - ce faci acolo ? 
- Păi , ce să fac ? Trag cu urechea la ce spun morții și cei ce dorm . 
- Mare minune ! Dar tu n- ai pereche pe lume , dacă -i așa ! ! 
- Am și n- am pereche , zise Aude-tot - că așa -i zicea ăstuia . Eu nu -s nimic pe lângă Frumosul-fiu-de-vânător ! 
- Te- ai duce cu el , dacă -ți iese în cale ? 
- Cum să nu te duci cu un om vestit , ca el ? 
- Ei , omul ăla sunt eu ... 
Îl luă feciorul și pe Aude-tot cu sine , și ajunseră acum fârtații - patru la număr , patru oameni fără seamăn - și , haide , mai departe ! 
În faptul serii , iată -i , dau ei de un râu . Acolo , ce să vezi ? Un lucru nemaivăzut : cineva ședea de cealaltă parte a râului și îi sorbea toată apa , cum venea ea la vale ! O sorbea și iar îi dădea drumul . Făptașul era Soarbe-râuri ! 
- Ce meșterești , omule , acolo ? - îl întrebă Frumosul-fiu-de-vânător . 
- Iacă , mă joc și eu așa , să mai treacă vremea , că tot n- am treabă . 
Feciorul se purtă și cu ăsta - precum și cu ceilalți . Și- l făcu tovarăș și pe el . După care , toți cinci porniră mai departe , tot spre Frumoasa lumii . Mai aveau cam cale de o zi până la dânsa . Spre seară , descălecară , să doarmă și ei într- o margine de pădure , unde -i ajunsese întunericul . 
Cum sta el , feciorul , întins pe spate , aude nu știu ce larmă mare . Se duce să vadă ce- i. Ce se- ntâmplase ? Se certau , ba chiar erau gata să se sfâșie între ei , un vultur , o viespe și o furnică . Tocmai dăduseră peste un leș , și nu se înțelegeau din împărțeală . Feciorul îi descurcă : dădu vulturului partea leului , iar viespei și furnicii le făcu parte de câte oleacă de sânge , și- i mulțumi pe tustrei . Îi rămâneau chiar îndatorate , vietățile pomenite . De- aia , vulturul își smulse o pană , o dădu feciorului și- i zise : 
- Oricând ai să fii în primejdie , îți vin în ajutor . Doar s- o aprinzi ! 
La fel făcură apoi viespea și furnica . Feciorul își vârî penele în sân și se duse să se culce și el , alături de tovarășii săi . 
În ziua următoare - iată -i la Frumoasa-lumii ! Feciorul se opri dinaintea mamei fetei , și- i zise că venea din partea craiului din satul lor , care și- o vrea pe Frumoasă de mireasă . 
- Prea bine ! grăi bătrâna , v- o dau pe fată , dar află tu , băiete , că pe fie -mea n- o iei ușor-ușurel ! Să văd mai întâi niște fapte de viteji , de la trimișii craiului vostru ! 
Zise feciorul , atunci : 
- Și cam ce fapte aștepți de la noi ? 
- Uite : am eu , aci , un uriaș care mănâncă douăzeci de cuptoare de pâine - repede , repede ! Se află printre oamenii tăi unul la fel ? 
- Să vedem , zise feciorul ! Îți dau eu răspuns , să văd numai ... 
Se gândea la Papă-tot , care înghițea întruna și nu se mai sătura . Și- i zice ăstuia : 
- Ai auzit ce vrea de la noi muma fetei ? Crezi că faci față ? Sunt douăzeci de cuptoare de pâine , nu glumă ! 
- Numai douăzeci ? - strigă înciudat Papă-tot . De ce nu patruzeci ? 
Și- l duse pe mâncău la muma fetei . Și când se porni ăsta - și- i mergeau fălcile : - tac-tuc ! , tac-tuc ! - piereau pâinile ca nimica , de îți părea că nici n- au fost ! Douăzeci de cuptoare de pâine - și tot nu se săturase , spartul de el ! Sac fără fund ! 
- Nu mai aveți ? - întrebă el , când sfârși ce- i dăduseră . 
Văzând muma Frumoasei-lumii că n- o scoate la capăt cu flămânzilă ăsta , născoci altceva : 
- Luați seama la mine ! O făcură -ți și p- asta , dar iată - altă încercare : la o lună de zile de mers de- aici , se află o fântână cu apă de aur . Uriașul meu face acest drum într- o zi numai . Dacă ai pe cineva să țină pasul cu el , îți dau fata , dacă nu - să fii sănătos ! 
- Cum să n- am , se poate ? - grăi feciorul . 
Și- a intrat în horă Înghite-drumuri , care alerga ca vântul , ba chiar mai repede ! 
Porniră odată - cei doi , și - cât ai clipi doar , Înghite-drumuri a și fost la fântână ! Își umplu el vasul cu apă de aur , făcu doi pași urieșești înapoi - și se pomeni la jumătatea drumului . Aci , ce și- a zis omul ? „ Ia să trag eu un pui de somn , măi frate - că până să vină ăla , ehe , mai e ! Și- apoi , chiar de- ar trece de mine , îl ajung eu și- l și las în urmă ! “ Se culcă , dară , și adormi . 
Și- l așteaptă feciorul pe Înghite-drumuri , îl așteaptă - dar ăsta , nimic ! Cade pe gânduri băiatul - ce- o fi cu tovarășul său ? Pe unde o fi tăind frunză la câini , de- ntârzie atâta , că doar nu -i trebuia mai mult de un ceas , să se ducă și să se întoarcă ! 
Și îi zice lui Aude-tot : 
- Ia ciulește tu urechea bine și vezi - ce- i cu Înghite-drumuri ! 
Aude-tot , care auzea cum vorbesc morții și cei ce dorm , se întinse la pământ , cât era de lung , își lipi urechea de pământ și numaidecât auzi sforăiturile lui Înghite-drumuri . 
- Doamne , Doamne - ce aghioase trage ăsta ! Stinge , nu alta ! 
Îi zice atunci Frumosul-fiu-de-vânător lui Soarbe-râuri , care se juca de- a sorbitul apei , și apoi iar o slobozea : 
- Ei , fârtate , crezi că -l poți trezi ? 
- Așteaptă numai , să vezi cum sare el , ca ars ! 
Pe loc - sorbi un râu întreg , până la izvoare , și- l împroșcă apoi , tot , peste Înghite-drumuri , de- l făcu ciuciulete ! Înghite-drumuri , înfiorat de apa rece , țâșni în picioare , chiar ca ars ! Se uită după vasul cu apa de aur - vasul zăcea undeva răsturnat , i- l vărsase omul mumei fetei , când trecuse și el spre fântână . Ce era de făcut acum ? Înapoi - la fântână ! Când ajunse iar acolo , celălalt - tocmai sosise și el , frânt de oboseală , să -i plângi de milă ! Îi șiroiau sudorile - râu la vale ! 
Înghite-drumuri nu -și pierde vremea acum ; un picior pe un vârf de munte , celălalt pe alt vârf , și iată -l în satul Frumoasei-lumii , cu patru-cinci ceasuri înaintea ăluilalt - care nu se odihnise deloc , nicăieri . Îl lăsase de căruță ! 
Și de data asta câștigă Frumosul-fiu-de-vânător ! Văzu muma Frumoasei că nu -i a joacă și că feciorul ăsta nu e om de rând . Trebuia acum , după cum le fusese înțelegerea , să -i dea fata , dar nu -i era ușor . Cum să se despartă de dânsa și s- o dea atât de departe ? De- aia se și căznea să născocească ceva - să nu mai poată feciorul să împlinească , și așa , să -i rămâie fata . Și- i mai trăsni una : 
- Fecior-frumos-de-vânător , am eu o pasăre ce poate să -mi aducă -n plisc apă-vie , dătătoare de viață ; trebuie să poți și tu ! Altminteri , n- o vezi pe fie -mea . 
Feciorul îl întreabă pe Înghite-drumuri dacă are știre de apa asta vie , dătătoare de viață . Dar nu , - n- avea știre ! De- aia , sta acum și- și frământa capul : unde s- o găsească ? „ Hopa ! - îi fulgeră băiatului prin minte - vulturul , ca pasăre ce zboară peste tot , ar putea ști ! “ Aprinde el pana de vultur , și - cât să te răsucești o dată - iacătă -l ! 
- Poruncă , doamne ! 
Îi spune feciorul ce- i și dacă îi poate aduce apă-vie , fără de moarte . 
Dar nici ăsta n- auzise de- o asemenea apă ! 
- Nu știu , doamne , și nici n- am auzit ; n- a trecut decât o săptămână de când mi se prăpădi un puișor : să fi știut eu , ori să fi auzit măcar de- o astfel de apă - nu răsturnam pământul după ea ? Și nu -mi murea scumpișorul meu ! 
- Caut -o , rogu -te , pentru mine , acum ! - îi ceru feciorul . 
Țâșni vulturul ca din pușcă înspre nori , și de acolo - privi roată , până departe . Undeva , hăt-hăt , zărește o pasăre cu un urcioraș în cioc . Se și năpustește asupra ei , o înhață , îi ia urciorul cu apă vie , fără de moarte , și i- o duce băiatului . 
Pasărea aceea era a mumei Frumoasei-lumii . Dacă izbutea să se întoarne acasă la stăpână-sa , pierdea feciorul rămășagul și urma să se dea învins ! Numai că vulturul , când se năpustise peste ea , îi rupsese o aripă și pasărea , acum , trebuia să se întoarcă pe jos , nu în zbor , d- aia a și întârziat rău de tot ! A ajuns , de bună seamă , după Frumosul-fiu-de-vânător , de- i venea să plesnească mumei fetei ! Chiar așa ! Ce să mai născocească ea acum ? Că , uite , nu -i venea de hac băiatului ăsta ! Dar tot mai găsi ea ceva - și zise : 
- Te mai pun la o încercare . După aia , nu -ți mai cer nimic , îți iei fata și te duci - să -ți trăiască ! 
- S- auzim ! Cu vrerea Domnului , poate izbutesc . Despre ce e vorba ? 
- Am un hambar plin cu grâu , cu neghină , cu mei și orz , și cu multe alte bucate . Vreau - până mâine - să le alegi pe fiecare după soi , grâul deoparte , meiul , orzul - la fel , și ce mai e. 
Feciorul nu zise - nu ! Aprinde el pana de furnică acum , și - poftim - s- a și arătat mititica asta în fața lui ! 
- M- ai chemat , binefăcătorule ? A sosit timpul să mă plătesc și eu pentru binele ce mi- l făcuși ? 
Feciorul îi spuse ce vrea de la dânsa . 
- Păi , asta e nimica-toată . Nici nu se află ceva mai ușor de făcut pentru neamul meu , zise furnica . Își cheamă apoi ea furnicarul ei de prietene și , împărțindu -și treaba între ele , până în zori - totul era ales după sămânță , deosebit . 
- O făcui și pe- asta - grăi feciorul - acum ce mai vrei ? Fata ! 
- Bine , zise femeia , du -te și ia -o , dar bagă de seamă : sunt cu ea patruzeci de fete ! Toate frumoase și semănând între ele ca picăturile de apă . Dacă o deosebești pe Frumoasa lumii - a ta să fie ! 
Băiatului îi venea a râde pe sub mustăți , de vicleniile bătrânei . Mai aprinde el și pana ce- o avea de viespe , și , sosind viespea , află și ea ce se cere de la dânsa . 
- Nu te- ngrija ! îi spuse , că o știu eu pe Frumoasa-lumii . Când ai să intri în odaia fetelor , oi ciupi -o de urechea dreaptă . Tu , să fii cu băgare de seamă , atâta doar - să caști bine ochii : fata care și- o duce mâna la ureche , să se apere - ea -i Frumoasa-lumii ! Ia -ți -o de mână și du -te cu ea acasă ! 
Feciorul luă aminte la ce- i spune viespea și se duse în odaia celor patruzeci de fete . Acolo , le privi pe toate , pe rând . Mult mai erau frumoase , Doamne ! Dar , cum să -și dea seama , singur , care e Frumoasa-lumii ? Că erau , toate - ca luna și ca stelele ! Să fi căutat de la răsărit până la apus , în lumea toată - și nu găseai ca dânsele . Parcă erau patruzeci de luceferi ! 
Le privea băiatul , înmărmurit - gata să -și piarză mințile ! 
Vede el , deodată , că una dintre fete se tot freca la ureche . Și înțelege că e Frumoasa-lumii . O ia de mână ! Izbutise și acum ! 
Mama fetei ce să mai facă ? Așa -i fusese scris Frumoasei-lumii , să se mărite departe tare . O sărută pe amândoi obrajii , îl sărută și pe fecior , pe frunte , și le zise apoi , amândurora , cu grai dulce și cu lacrimi în ochi : 
- Ei , duceți -vă cu Dumnezeu , dară ! Și fiți fericiți , dragilor ! 
Frumoasa-lumii , la plecare , o roagă pe mumă-sa să -i dea voie să -l ia cu dânsa pe uriașul ei , și să ia și apa-vie , cea fără de moarte . Bătrâna , care ținea tare mult la lucrurile astea fermecate , n- avu încotro și i le dărui , să nu -i strice fetei bucuria . 
Au ajuns apoi , tinerii , cu voia Domnului , în sat la Frumosul-fiu-de-vânător . 
Feciorul , care băgase de seamă cât îi căzuse de drag Frumoasei-lumii , își opri fata pentru el , n- a vrut s- o mai deie craiului . Numai el știa câte pățise , până s- o câștige - și acu ’ s- o lase craiului , pică pară mălăiață ? Nici gând ! 
Află craiul că Frumosul-fiu-de-vânător se cunună cu fata - și , foc se face ! Trimite oameni de- ai lui , să -l ucidă . Oamenii ăștia îl prind , și- l ucid , l- au făcut bucăți-bucățele ! 
Frumoasa-lumii auzind nenorocirea - că i- au omorât bărbatul , ia urciorul cu apă-vie , își stropește omul și îl învie pe loc . Apoi îi zice : 
- Ce stai și te uiți la ăștia ? Și tu , uriașule - de ce te dete mama ? Pe ei ! 
Se repede Frumosul-fiu-de-vânător la oamenii craiului , se- aruncă asupra lor și uriașul , și s- au pus să -i căsăpească ! Și taie uriașul , la ei , și- nghite , și iar taie și- i înghite - îi înghițea cu straie cu tot și cu arme cu tot - până n- a mai rămas nici unu ’ ! După care , uriașul se duse la palat . Acolo - făcu la fel . I- a tăiat și i- a înghițit pe capete , cu însuși craiul lor . 
Și așa , a rămas crăia fără crai . Atunci feciorul - ca un viteaz fără pereche ce se afla - se urcă el pe tron și se făcu împărat , iar pe Frumoasa-lumii și- o făcu împărăteasă - și au trăit ei , domnește ! 
Și m- am pomenit și eu pe- acolo , de unde aduceam pentru fiecare - ba un brâu , ba o fustanelă , ori o pereche de opinci noi , de pâslă . Dar , taman când treceam vadul , să intru -n sat , m- au simțit câinii , și - ham-ham , ham-ham , au sărit la mine fiindcă - opincile le- au părut a fi niscai ficați , brâul - un fel de maț , iar fustanela - burtă . Și hârșt ! unul de ici , hârști ! altul de dincolo - atâta au tras de ele , că praf mi le- au făcut până la urmă ! 
FATA MOȘULUI CEA ISTEAȚĂ 
A fost , ce n- a mai fost . 
Lucru de minune era , pretutindeni se spunea , toți urechile -și ciulea și se uluia . 
Trăia , măi frățioare , cândva , într- o vreme - un împărat . 
Împăratul acesta își avea și un vizir . Cine știe de ce , împăratul - numai treburi grele îi da vizirului să-mplinească . Bunăoară , într- o zi - era pe la amiază - ce- i trece lui prin devlă ? Își chemă vizirul , ăsta veni , și- i zice : 
- Vizire , fiule - ia tu galbenul ăsta și să -mi iei din el , o velniță mițoasă , care costă chiar un galben , să -mi cumperi apoi un berbec , tot de- un galben , și ... să -mi aduci și galbenul înapoi ! 
„ Ptiu ! , mânca -l -ar lupchii ! - își zise vizirul - la ce îl împinge ucigă -l toaca ! Păi , se poate așa - și cărnoasă , și lăptoasă , și devreme-acasă ? “ 
- Ascultă , fiule ! - adăugă împăratul - ai de la mine un an de gândire și de lucru . Dacă nu izbândești , are să -ți bea tigva apă ! Înțelesu-m -ai ? 
- Înțeles , măria-ta ! ( „ Și oile , oi - să nu care cumva să lipsească vreuna ! - și lupul sătul , vorba ceea ! “ ) 
Plecă vizirul , cu capul în jos de parcă i se înecaseră corăbiile ; numai ce nu plângea de necazul ce dase peste el . Și- a umblat el , a tot umblat , să afle pe cineva să -l sfătuie s- o scoață la cap în vreun fel . În drumurile lui , se întâlni într- un rând cu un moșneag . „ Bună ziua ! “ unul , „ Bună să -ți fie inima ! “ celălalt - și porniră împreună mai departe către un sat ce tocmai se zărea . 
Zăpușala ajunsese în toiul ei . Și- i zice vizirul moșului , care tăcea , de parcă era fără grai ; 
- Moșule , ce- ar fi să mă iei în cârcă , apoi te iau și eu , că numai așa o mai scoatem la capăt , pe căldura asta ! 
Moșneagul se uită la el , și își spuse în gând : „ Ăsta -i într- o doagă , Doamne iartă -mă ! Auzi , vorbă - să -l iau în cârcă , aci , la deal , și pe încinsoarea asta ! “ 
Tot vorbind ei , au ajuns în sat , unde moșul îl pofti pe vizir la el acasă . Omul avea doar o fată , dar - foarte isteață . 
Fata îl întrebă pe tătâne-său , ce fel de om e oaspetele ăsta ? 
- Nu știu ce fel de om e , zise bătrânul , dar mi se pare că , bietul de el , e numai în trei doage , dacă nu cumva doar într- una ! 
- Cum așa ? 
- Păi , să vezi ce nerozie mi- a spus pe drum : că să -l iau în cârcă , și- apoi să mă ia și el pe mine , ca să urcăm dealul ... mai ușor ! 
- Aaaa ! Tăicuță al meu , oaspetele matale nu e prost deloc , dacă ți- a vorbit așa . Ba , chiar are doxă la cap , nu glumă ! El a vrut să spună că drumul e mai ușor - când povestești ba una , ba alta , înțelegi ? 
Mai trece , ce trece , și , văzând vizirul că fata moșului cam șchioapătă , a zis , în timp ce pălăvrăgea cu bătrânul : 
- Frumoasă casă , dar are hornul strâmb . 
Moșul făcu ochii mari , de mirare , și își zise din nou : „ Vai de el ! Orice -ar zice fiică -mea , ăsta nu -i în toate mințile ! “ 
Fata tocmai atunci intra în odaie . Îl auzi pe străin grăind cum a grăit , și- i răspunse : 
- Hornul o fi el strâmb , dar fumul urcă drept ! 
Apoi ieși din casă , să pregătească de mâncare și să -și cinstească oaspetele . 
- Isteață fată ai , moșule - zise vizirul . 
- Mulțumesc lui Dumnezeu ! - răspunse bătrânul . Ea e bucuria și mângâierea bătrânețelor mele ! 
Și tot vorvoind ei , moșul aduse vorba despre un bogătaș care murise în ziua aceea , de la el din sat . 
- A murit viu , sau a murit mort ? întrebă vizirul . 
Bătrânul iar se zgâi la el , și se gândi : „ Nu încape vorbă , e prost de- a binelea ! “ Trecu apoi dincolo , și îi zise fie -si : 
- Nu te supăra , fata mea , dar oaspetele nostru nu e în toată firea . Ascultă ce gugumănie îi mai ieși din gură : „ Frumoasă casă , dar are hornul strâmb ! “ , a zis . Și doar - mai drept decât hornul nostru ai mai văzut tu ? 
- Tăicuță , altceva a înțeles el cu asta ! Unde mă văzu pe mine cam șchiopătând , crede că îs cumva schiloadă , neștiind că îmi intră un cui în călcâi . Dar , ai văzut și matale , cum i- am răspuns ! 
- Poftim , să zic că ai dreptate aici , fata mea . Să vezi însă - altă vorbă de prost , la el ! Tocmai aminteam de mortul ce- l îngropară azi , și - știi ce mă întrebă ? Dacă ăsta „ a murit ... viu , sau a murit ... mort ! “ Ce mai ai de spus acum ? Nu -i lipsește mintea , ăstuia ? 
- Iarăși te înșeli , taică al meu ! Drumețul vrea să zică : a lăsat copii după el , cel ce muri , care să -i poarte numele , ori n- a lăsat ? ; fiindcă , dacă n- a lăsat urmași , e mort pentru veșnicie ; iar dacă a lăsat , atunci chiar că a murit viu ! 
Vizirul , ca unul ce umbla după leac , trăgea cu urechea , după ușă , și auzi ce vorbeau cei doi , tatăl cu fiică-sa . 
Au pus să mănânce . Fata pregătise un pui pentru masă . Aduse pasărea și o împărți așa : îi dete bătrânului capul , picioarele le dădu oaspetelui , iar pentru sine își opri aripile . 
Oaspetele , om deschis la minte , nu prea înțelese de ce împărțeala asta . De- aia și întrebă , la care fata îi răspunse : 
- Capul se cuvine tatei , că el îi capul casei noastre ; picioarele ți le dădui matale , drumețule străin , că de ele ai trebuință la drum ; iar aripile mi le- am oprit eu , că noi , fetele , suntem precum păsările : cum ne dau aripi , zburăm și ne facem casă nouă . 
Vizirul , acum , nu mai putea de dragul acestei fete , atât de isteață . 
- Tu , care știi atâtea , îi zise el , poate -mi dai vreun sfat , că uite , așa și așa ... Și- i spuse că trebuie , numai cu un galben , să facă rost de o velință mițoasă , de un berbec , și - să -i rămâie și galbenul ! 
- Mare lucru ! grăi fata . Du -te și cumpără de pe la armâni un berbec netuns , cu galbenul ; tunde apoi berbecele , iar lâna dă -mi -o mie , să -ți țes două velințe - să -i rămână gândul la ele , cui le- o vedea ; una o vinzi , pentru un galben și cealaltă o păstrezi . Și așa o să ai și velința și berbecele , și galbenul , cum ți s- a poruncit ! 
Vizirul , auzind -o cum îl învață , se uita la dânsa cu gura căscată ! A făcut întocmai , și - iată -l , la împăratul ! 
Împăratului nu -i venea să creadă că vizirul a fost în stare de atâtea . De- aia , l- a silit să -i spuie adevărul , adică cine l- a sfătuit . Să spuie , că nu -i face nici un rău , nici lui și nici ăluia . Vizirul a mărturisit tot . 
Acest împărat era tânăr , și aflând el de istețimea fetei moșului , o ceru de nevastă . S- au cununat , s- au luat , dar - nu peste mult timp , se făcu război , și el a trebuit să plece să se bată . 
Ce ziceți că -i dă prin cap , acolo ? Îi face el scrisoare femeii lui , și- i poruncește așa : 
Întâi : să scoață din lada de bani , ferecată în fier , câți galbeni vrea , fără să strice pecetea ; al doilea : să rămâie grea cu el , în lipsa lui , și al treilea : iapa ei să aibă mânz cu calul lui . 
Ai văzut muiere să se dea bătută ? Nici măcar nu se sinchisi ! Și- a scurtat părul , s- a îmbrăcat în straie bărbătești - fără a prinde cineva de veste , și- apoi a plecat la război , cu oaste nouă , - chipurile în ajutorul bărbatu-său . ( Sigur , sub nume străin , că nici prin cap nu -i trecea împăratului cine e ea ! ) 
Tabăra ei se afla alături de a lui , și când nu erau în luptă cu dușmanul , femeia își petrecea vremea în cortul împăratului . 
Într- o seară au jucat cărți , și au hotărât că , cine câștigă - să ia pecetea celuilalt și să facă ce vrea cu ea . Fata , care știa toate jocurile astea , îl învinse pe împărat ! După care , având pecetea lui , despecetlui lada cu bani și luă de- acolo parale , câte a vrut . 
În altă seară jucară pe- o fată . 
Împărăteasa , afurisita - s- a lăsat bătută de astă dată , iar mai târziu - s- a îmbrăcat în straie femeiești și s- a dus la împărat , cum fusese rămășagul ... Lui - nici nu -i trecu prin cap că femeia ar putea fi nevastă-sa ! 
Într- o altă seară se prinseră - cine -o câștiga din ei - să ia calul ăluilalt , și să -l călărească trei zile la rând . Împărăteasa , - mai e vorbă ? - îl dovedi pe împărat , îi luă calul și- l duse acasă , la iapa ei , să prindă mânz cu el . După care rămase acasă , iar calului îi dădu drumul , să se întoarcă la stăpânu-său . 
Și , războiul se gătă până la urmă , iar împăratul , rumăn la față , ca un măr domnesc , veni și el acasă . 
Prima întrebare către nevastă-sa , cum o văzu , a fost : 
- Cu poruncile mele , cum ai făcut ? 
- Am făcut ce mi- ai poruncit , bărbățele ! - răspunse ea cu zâmbetul pe buze . 
Împăratul , băgând el de seamă că împărăteasa e cu burta mare , păli . Ce se gândi el ? „ Muierea asta a luat de bune poruncile mele , și o fi rămas grea cu vreunul . Vai de ea ! Habar n- are , e pieirea ei de- acum ! “ 
Așa gândea împăratul ... Numai că , aflând din gura ei - ce și cum făcuse totul , își vârî o piatră -n gură și tăcu-mâlc . Ba , chiar coborî de pe tron , și o urcă pe dânsa - și toată lumea o iubea cât nu se poate spune cu vorba , și toți ar fi jurat pe numele ei . Toți mergeau la ea , de- atunci , după sfat . - și mă dusei și eu s- o întreb ce și cum , și ea mi- a povestit tărășenia asta , iar eu - ia de ici , ia de colo , v- o spusei și voua , cum m- am priceput ! 
VAMPIRA 
A fost ce n- am văzut ! De n- ar fi fost , nu se povestea . 
A fost odată un celnic cu muierea lui . Au avut ei mulți copii - o duzină-ntreagă , dar printre ăștia - Dumnezeu nu le dăruise nici o fată . Și cât de mult își doreau ei o fată ! Era dorul lor cel mare . Seara , când să se culce , se închinau la Dumnezeu și- L rugau : „ Vai ! , Doamne , nu ne dai și nouă o fetică ? ! “ 
Zi de zi , se trezeau cu vorba asta pe buze : „ Vai ! Doamne , nu ne dai și nouă o fetică ? ! “ 
Rugându -se ei așa , nu știu cum s- au scăpat o dată și- au mai zis : „ Dă -ne o fată , și - poate să fie vampiră chiar , că tot ne- o fi drag de ea , mai mult decât de feciori , c- o să fie una - printre dânșii “ . 
Au grăit în ceas rău , că - uite , au mai dobândit un prunc , dar a fost tocmai o fată-vampiră ! Dar , chiar și așa , părinții ăștia crezură că au câștigat o împărăție , parcă li se născuse Sfântă-Maria în casă ! - le râdea inima , acum , ca un cer de vară , cu soare mult ! 
Așaa ... Nu trec însă trei-patru zile , că iepele lor - ei erau oameni cuprinși ! - și încep a se rări . Herghelegiul înnebunea văzând că -i piere în fiecare zi câte -o iapă , și nu pricepea ce fiară i le omoară : vreun lup , vreun urs - vreun drac , habar n- avea ! 
Măi ! , mânca -l -ar lupchii ! Ce s- o petrece aici ? 
Stăpânul iepelor - când îl vedea pe herghelegiu cu pieile pe băț - țipa la el cât îl țineau rărunchii , bănuindu -l că este , cumva , înțeles cu hoții . 
De ! Ce să zici ? Bietul herghelegiu își făcea meseria nu de ieri , de alaltăieri . Și nimeni , niciodată , nu s- a plâns de el . Iar acum , stăpânul-său , să -l facă cu ou și cu oțet ? Așa ceva nu se răbda ... Îi azvârli căpestrele - și își văzu de- ale lui treburi , tocmindu -se aiurea . 
- Mă duc eu să păzesc iepele , tată , zise feciorul cel mare . 
- Du -te , taică , dar vezi să fii cu ochii -n patru pe- acolo ! 
Se duse ăsta , stă el la pândă până în miez de noapte - nimic . Dormeau iepele , ca buștenii . Spre revărsat de zori , se lăsă băiatul într- o rână , să-nchidă nițel ochii , că -l cotropea somnul , zicându -și : „ N -a venit ea , fiara , până acum , - nu vine nici de- acum înainte “ . 
Numai ce adormi însă , că se și ivi un fel de nor negru-albastru , ca o negură deasă , peste ieslele iepelor . Dar norul trecu repede și lăsă să se vadă trei leșuri de iepe pe jos , ca trei mirese - de ți se rupea inima de mila lor ! 
Băiatul , trezit din somn , plesnea de necaz , văzând nenorocirea asta și se- nciuda și mai mult că n- a stat la pândă până -n zori ! 
Mâhnit adânc , porni spre casă , rușinat de neizbânda lui , de parcă se ducea la tăierea capului . 
- Lasă , fiule , zise tată-său , o fi blestemul lui Dumnezeu , că nenorocirea asta ne lovește nu de- o zi , două , ci ne vine -n fiecare zi . Lasă , noi să fim sănătoși ! 
În ziua următoare , stătu la pândă băiatul mijlociu . Pândi cât pândi și el , și - spre dimineață , un fel de negură , ceva întunecat îl aruncă într- un somn greu de tot , de ziceai că i- au pus sub cap țărână de la mort ! Nici n- a mai suflat , până în zori ! Trezindu -se , văzu alte trei leșuri de iepe - dintre cele mai frumoase , întinse pe jos . 
S- a întors și el acasă , așa cum nu și- ar fi dorit . Și nu -i era lui atât de pagubă , cât îl rodea gândul că n- a putut afla cine -i cumătrul care le joacă renghiul ! 
Și uite-așa s- au rânduit la pândă toți frații , până la cel mai mic dintre ei . Părinții nu prea s- au învoit să -l lase pe ăsta , că se temeau să nu i se întâmple ceva , Doamne-ferește ! Dar , cu cine să te- nțelegi și să -l faci să stea cuminte acasă ? A zis el : „ Plec ! “ - plecat a fost , la pândă . 
Își încinse brâul unde -și ținea gloanțele , își luă un paloș , pușca - și- a stat și el de pază . Pe feciorașul ăsta , ca mezin al casei ce se afla , îl îmbrăca mumă-sa ca pe- o fată , înainte s- o nască pe vampira , atâta își dorea o fată , femeia . Și îl purta cu cercei . De- aia , nici vrăjile vampirei n- aveau ce- i face lui . 
Spre revărsat de zori , începu să -l încerce somnul pe băiat , dar - nimic ! , s- a ținut tare . Când se crăpa de ziuă , el a putut vedea negura , norul cel negru cum se lăsa peste iesle . A văzut -o și pe stafia care tăbărî pe animale - hârști ! hârști ! - să le sfâșie ! 
Prâslea - foc ! , o dată , foc ! , de două ori , își smulge apoi paloșul și năvălește asupra ei , să -i zboare capul . Și își înfig , măi frățioare , mâinile - unul în ciuful ăluilalt , și s- au luptat așa , un ceas încheiat ! Sta să se facă ziuă bine și stafia - nici vorbă să învingă ! Văzând ea că nu iese la liman , se smulge din mâinile voinicului și se topește înapoi - de unde o fi venit . 
Băiatul , în dezlănțuirea lui , a rănit fantoma la degetul mic . Se- ntoarse acasă și povesti cum a fost , cum s- a luptat cu ea și a rănit -o . În timp ce povestea , își aruncă ochii spre fetiță , care dormea în leagăn , și - ce să vezi ? Tocmai din degetul ei mic - picura sânge ! „ Ehe , “ înțelese el - „ asta -i stafia care ne omoară iepele “ ! Chiar înfățișarea ei aducea a stafie ! 
- O omor ! - strigă mezinul numaidecât - o fărâm , că ea -i dușmanca ce ne topește vitele ! - și își trase paloșul , s- o gate ! 
- Vai-vai-vai - ce vrei să faci ? țipă mamă-sa și tatâne-său , și se repeziră de- l ținură , să nu omoare fetița ! 
Dacă văzu băiatul asta plecă de- acasă , în lume . 
Au trecut ani - de- atunci ! Voinicul a cutreierat peste tot , tot printre străini , până ce , într- o zi de primăvară , cum sta el și se încălzea la soare , și- a adus aminte de casă , de părinți , de vite , și- l podidiră lacrimile , și- l năpădiră jalea și plânsul . De la o vreme , te- ajunge și te doboară dorul de meleagurile tale , de vatra părinților , de oamenii pe care i- ai cunoscut ! 
De- aceea , o și porni , pe loc , spre casă . 
Pe drum întâlni o leoaică în durerile facerii , care nu putea naște . Voinicul îi ușură nașterea , că se pricepea el , de la iepele lui . Atunci , drept mulțumire , îi zise leoaica : 
- Ține semnul ăsta de la mine , c- ai fost om bun , și când te- i afla la mare encaz - dă -i foc , și- ți vin îndată într- ajutor ! 
Mai merse , și dădu de o ursoaică ce se perpelea de sete , lângă o fântână - din care nu putea bea , fiindcă nu -i intra capul printre pietroaiele ghizdurilor . Băiatul își scoate căciula , o umple , și- i dă fiarei să bea . 
Ursoaica , toată numai voie bună , îi dă și dânsa un fir din părul său , și- i zice : 
- Pentru bunătatea ta , ia firul ăsta de păr și , când ți- o fi greu , aprinde -l . Îți vin în ajutor , oriunde m- oi afla ! 
Mai încolo feciorul nostru dă de- o lupoaică . La fel și cu ea : o scapă de moarte , și- i dăruie și asta un fir de păr , ca semn că l- o ajuta la strâmtoare . 
Când a ajuns bietul băiat în sat , l- a doborât jalea de ce- a putut vedea : toate gospodăriile - pustii și în ruină ! Parcă se abătuse ciuma pe- aici : nici urmă de om , de vite - nicăieri ! Și , a bănuit că numai vampira trebuie să fi făcut toate astea . 
Se apropie de casa părintească , te speriai de atâta liniște : nici copii , nici femei , nici tu câini prin curți , nici , nimic ! Îți venea s- o iei la fugă de groază ! 
Se așeză pe prispă și se gândi dacă să urce , sau să nu mai urce sus . Își luă inima -n dinți , și intră , că nu era fricos . 
Pe scări încă fiind , o și vede pe vampiră înaintea lui ! Se sperie și el , dar și ea își pierdu firea de tot , zărindu -l . Îi știa de frică , de la iepe , de când a fost el la pândă . De- aia se și grăbi să -l ia cu binele , cu plan , cum făcuse cu tot satul de- l prăpădi . 
Vampira își ținea dinții în celar . Trebuia să și- i ia de- acolo , dar se temea să nu fugă între timp voinicul . Îi zise , mieros : 
- Ține tava asta , și furculița - să te joci cu ele , până gătesc eu ceva de mâncare , jos . 
Numai ce plecă ea , și - iată , apare un șoricel , care -i zice mezinului : 
- Ce stai , măi , necăjitule , ce stai ? Păi , aia se duse după dinți și - acu ’ se- ntoarce , să te facă praf ! 
- Păi , ce zici că trebuie să fac ? 
- Umple -ți repede izmana cu cenușă , ieși prin horn - unde ai să -ți lași izmana atârnată , și pe urmă - unde -i ști să te duci ! 
Așa făcu voinicul , și , șoricelul - zdrang ! , zdrang ! pe tavă , făcea tărăboi , să nu -și dea seama vampira că băiatul a spălat putina ! 
Când se întoarse vampira , ce să vadă ? Șoricelul își făcea de joacă pe tavă ! Îl caută ea pe băiat prin dulapuri , îl caută peste tot , dar băiatul - să ne auzim de bine ! Se uită dușmanca pe coșul casei - și zărește izmana acolo . El este , câinele , a strigat ea - și se și repede , ca turbată , - cu ghiarele , să -l sfâșie ! Numai că sfâșie izmana doar , iar cenușa din ea o orbi de tot . Numai ea știe ce- a tras până i s- a luminat din nou , și atunci - fuga , ca nebuna , după voinic ! 
Îi luă urma , și- l ajunse ! Voinicul , văzând că -i gata să -l prindă , ce să facă el ? Zărise pe- acolo niște plopi . Se cațără el repede-repejor într- unul din ei . Dar vampira își înfipse colții în trunchiul plopului , să -l rupă și să -l dea jos . Băiatul , când să se prăbușească plopul , sări pe un altul , de- alături . Vampira îl sfâșie și pe ăsta și- l puse jos . 
Puse unu , puse doi plopi jos , gata să -i pună pe toți , câți erau acolo . Voinicul se pierduse de tot cu firea ! 
- Au ! , țipă el - ce mă fac , mă prăpădește vampira ! 
Deodată , își aduse aminte de semnele ce le avea - de la leoaică , de la ursoaică și de la lupoaică . Scapără el din amnar , aprinde firele de păr toate odată , și - iată că și aleargă la el fiarele , abia mai suflând de alergătură ! Văzându -le , îi veni băiatului inima la loc , de zicea că se întoarce la viață - el , care până atunci era ca un mort neîngropat . 
- Pe ea ! , asmuți el fiarele - și , fărâme să mi- o faceți pe vampiră ! 
Atât le- a trebuit fiarelor s- audă , că se și năpustiră asupră -i ! 
- Stați mai strigă voinicul , opriți -vă , că am s- o întreb ceva ! 
Băiatul a întrebat -o pe vampira - unde sunt părinții lui , unde sunt frații , unde e lumea , unde sunt vitele oamenilor și ce- a mai fost pe- acolo ? 
- I- am înghițit , am înghițit tot ! zise vampira . 
- Pe ea acum ! mai strigă o dată băiatul la fiare - care o făcură fărâme-fărâmițele , de nu mai rămase nimic din ea . 
Stând apoi voinicul pe un ciot de plop retezat de vampiră , începu a plânge , cu lacrimi cât pruna , moartea părinților , și tare nemângâiat era . 
Și cum tocmai își ungea paloșul cu seul vampirei - căzu o picătură de seu pe ciotul de plop , și - ce credeți ? Plopul , dintr- o dată , crescu la loc ! 
- Măi ! se ului el - ce- o mai fi și asta ? ! 
Ia el seu iar , și începe a unge plopii retezați , care - toți - au crescut la loc și ei . Atunci unge el și locul satului , și învie astfel totul , părinții lui , frații , vitele ... Totul se trezi - cum fusese cândva ! 
- Vedeți ! le zise acum părinților , voinicul - nu vă spuneam eu că vampira ne face pagubă ? Voi nu m- ați crezut și nu mă lăsarăți s- o ucid încă din fașă ! Ați văzut de ce- a fost în stare ? Să le mulțumiți fiarelor , că fără ele - și- acum ar mai fi domnit vampira aici ! 
- De , dragul nostru , ziseră părinții lui - cine -ar fi crezut că o să iasă așa ? Dar , să ne trăiești tu , că ne- ai scăpat de pacoste - și să ai parte de tot ce- ți dorește inima ! 
Și au făcut ei urări cu nemiluita , băiatului lor , iar el , voinicul - le- a urat de bine fiarelor , și fiarele , flăcăului , care le ajutase să trăiască . Până la urmă ajunseseră aproape să se certe , fiecare dorind să -i ureze el , celuilalt ! Eu , cel ce povestesc aici - dacă văzui că nu se înțeleg , de parcă numai de urări nu aveau ei nevoie , „ Stați ! “ , le zic , „ dacă nu vă trebuie , dați -mi -le mie “ ! Asta am zis , pun mâna pe ... urări , și - fuga , cu ele toate ! Aci - să pună ei laba pe mine , aci mă scăpau , m- au fugărit nu știu cât , până am ajuns la un râu . 
Ști , fiind ei gata să mă înhațe , azvârlu eu urările în apă , și zic către urmăritorii mei : 
- Dacă -i pe- așa treaba , poftim , mai luați urări , dacă aveți de unde ! Au rămas , toți , cu gura căscată . Până la urmă și- au văzut , fiecare , de ale lor . Iar eu , - eu , iată -mă aici , să vă spun basmul ăsta , dar - gata , acum , ia să mai povestească și altcineva ! 
BOB-NĂUT 
A fost - ce n- a mai fost . 
A fost o dată un om și- o femeie . Bieții oameni n- aveau parte de copii , dar tare își doreau un fecior , să se- ndemne și dânșii cu el . Când îi vedeau pe alții cu prunci în brațe , ori cu flăcăi , însurați , ba chiar și cu nepoți , le rămânea gândul la ei ! 
Ăștia doi - nu lăsau zi de la Dumnezeu , să treacă - și ei să nu se roage : 
- Doamne-Dumnezeule , dă -ne și nouă un fecioraș ! 
Dar rugămintea nu le era ascultată . Atunci , ce le veni lor , au început să se roage mai sucit , așa : „ Doamne , dă -ne și nouă un prunc , și - n- are decât să fie cât un bob de năut ! “ 
Plictisindu -se Dumnezeu de milogeala lor , vru să scape de dânșii și le dărui un fecior , dar mititel - cât bobul de năut . 
Și ce dacă era mic ? Lor li se părea că e pruncul Cristos chiar ; și- l iubeau ca ochii din cap , și- i făceau toate voile ! 
Ei , dar cum să -i zică , ce nume să -i dea ? I- au zis „ Bob-Năut “ . 
Într- o zi , tată-său se duse la câmp , să are . Mamă-sa era necăjită rău , că n- avea cu cine -i trimite omului prânzul acolo . Bob-Năut însă , auzind că maică-sa se necăjește doar pentru atât , îi zise : 
- Ce- ți pasă , mamă ? Las ’ că -i duc eu de mâncare la tarla . 
- Vai , cum să i- o duci tu , că ești micuțel și n- ai să poți , dragul mamei ! 
- Și ce dacă -s mic ? Nu pot eu să -i duc tatei prânzul ? Pune tot ce ai , pe măgar , și- am plecat ! 
- Bine , zise mumă-sa , du -te , dacă zici că -i putea , dar fii cu grijă , să nu pierzi ceva pe drum . 
Bob-Năut , călare pe măgar , era când pe- o ureche a ăstuia , când pe cealaltă , și își făcea curaj , răcnind : Dii ! , prîîî ! , uș-măgăruș ! Și , jap ! - pe gât , jap ! - pe spinare , îl purtă urecheatul până la câmp . 
Tatăl său , când îl văzu , nu mai putu de bucurie ! Îl îmbățișă , îl sărută și- i zise : 
- Ai ajuns și tu , măi fărâmiță , să aduci lumină părinților și să -i faci să respire viață ? 
Au prânzit ei frumușel-frumușel , au dejugat apoi boii , să pască și ei pe acolo , apoi s- au întins la umbră , să tragă un somnișor până mai trece zăduful . 
Pe la chindie , mai răcorindu -se nițel , s- au luat iar de arat . Bob-Năut , nici una , nici două : să are și el ! „ Nu puișor , că ești mic ! “ , îi zise tată-său , - dar el : „ Ba da ! , vreau să ar și eu ! “ 
Ce să facă bătrânul ? Îl lăsă să are . 
Ager cum era , țopăind când pe spinarea unui bou , când pe- a celuilalt , îi mergea aratul strună ! Dar , iată că trece pe acolo o caravană . Chervangii - văd ei boii , văd că se ară aici , dar nu -l zăresc pe plugar ! „ Măi , drăcie ! - ce- o mai fi și asta ? “ - se miră ei . 
- Păi , ce să fie , zice tatăl lui Bob-Năut , - fecioru-miu , ară ! 
- Care fecior , omule ? ! 
Bob-Năut , auzind vorbirea lor , strigă de unde era : 
- Cum care ? Eu ! Chiar nu mă vedeți , armânilor ? 
Chervanghii auzeaz vocea , dar pe băiat nu -l vedeau . 
Se uită ei mai bine și - ce văzură ? Un omuleț : cât un bob de năut , viu ! Se țineau cu mâinile de burtă , de- atâta râs . Că prichindelul ăsta , adevărat aghiuță - se mai ținea și de pozne de fel ! Ce drăcușor ! 
Un chervangiu l- a plăcut și- a vrut să -l ia cu sine : 
- Ce- ar fi să mi- l dai mie , piciul ăsta ? - îi zice tatălui lui Bob-Năut . Mi- ar mâna caii . Îți dau parale bune pe el ! 
- Să -ți dau eu sufletul meu , ochii mei din cap ? Nici vorbă ! Câte n- am pătimit până l- am dobândit , și- acum să -l las altora ? 
Bob-Năut însă : „ Ia banii , tăicuțule , și lasă -mă cu ei ! “ . 
Degeaba a zis tată-său , degeaba a dres el . Nimic ! „ Plec - și nu te mai necăji nici cât îi negru sub unghie ! “ Îi face apoi semn cu ochiul , bătrânului , să priceapă că nu se duce de tot . I se vâră chiar în ureche , și- i șoptește că -i duce el de nas pe chervangii și se- ntoarce . 
Atunci , tată-su îl dete și își luă paralele . 
Bob-Năut , călare - ba pe șoldul unui cal , ba pe șoldul altuia , tot strigând la ei și fugărindu -i , nu -i lăsa să se- mprăștie deloc . 
Chervangii se stricau de râs - și de- acum își luară grija de la caravană , avându -l pe băiat . Ajunși la un han , se omeniră cu vin bun , și plecară după cumpărături , care ce- i trebuia . 
Rămas singur cu caii , numai ce balegă o catâră - că Bob-Năut se și vâră dedesubt și tace mâlc . Vin chervangii , îl caută pe Bob-Năut , îl cheamă - nimic ! De teama pândarului - fiindcă toți caii dăduseră iama în tarla - n- au mai stat oamenii să umble după ... boabe de năut și alte boabe , ci au spălat putina în mare grabă ! 
Nici nu trec dânșii bine dealul , că Bob-Năut o și pornește înapoi spre tată-său . 
Haida-haida , ajunge el la un copac , undeva . Aici , la umbră , se odihnea un popă , cu măgarul lângă sine , încărcat cu prescuri . Popa dormea . Prichindelul , ușurel , intră -n urechea popii și urlă o dată din rărunchi : 
- Prindeți -l pe popă , să -l jupuim de viu ! 
Popa a țâșnit în picioare - ca un țigan băut . Și iar aude vorbele astea , și- și zice că trebuie să fie niscai răufăcători . Și unde o ia la fugă - de nu i se vedeau nici picioarele ! Prescurile , măgarul - ducă -se ! El să scape ! 
Nu trece mult și iată că apare un fel de arnăut , cu o traistă de galbeni . Și - cum sunt ăștia : văzând el un măgar fără stăpân , hai să -i dea un stăpân - arnăuțesc . Îi prinse dobitocului traista cu galbeni de oblâncul șeii și se lungi apoi să tragă un pui de somn , la umbra copacului . 
Bob-Năut îi urlă și ăstuia o dată în ureche - ca și popii mai înainte , de i se zguduiră mădularele , arnăutului ! Încât se făcu și ăsta nevăzut de- acolo , numai el știe cum ! 
Încalecă acum Neghiniță al nostru pe măgar , și - jap ! , jap ! - ajunge la tată-său , în sat . 
- Da ’ de unde , mă - piciule , prescurile astea , și galbenii ăștia ? l- a întrebat el pe Bob-Năut . 
- Păi , de unde pot să fie ? Prescurile le am de la un popă cam zănatec , iar galbenii - de la un arnăuțel . 
- De la un popă nu -i păcat să iei , fiule , că ăștia câștigă fără sudoare . Dar , și arnăutul - sigur lucru c- a furat galbenii de undeva . Doar nu i- o fi dăruit careva ! 
Și fusei și eu pe- acolo , și- mi deteră și mie un gălbior , și v- am cumpărat cu el numai lucruri frumoase , dar - la întoarcere , când tocmai treceam prin mahalaua Daucați , au sărit dulăii la mine și - praf mi le- au făcut ! 
MINCINOȘII 
A fost odată - ceva de pomină . Asta , pe vremea când oamenii-potcoveau până și puricele . Adevăr fu , minciună cumva , - eu atâta știu , că din moși-strămoși se povestește . 
Au fost odată trei frați . Tustrei erau chervanagii . Fiecare își însemna în altfel catârii lui pentru poveri . Frații aceștia au plecat în lume , să -și caute norocul . Încotro , să se ducă ei cu caravanele ? Păi , pe- acolo pe unde se fac bucate mai multe ! 
Cel mare , pe nume Mitu , nimeri într- un sat ce- și înstrăinase graiul străbun , românesc . Aci trăia și un popă candriu , care avea de vânzare grâne fel de fel . 
Se duse dar , Mitu , să cumpere , dar zănatecul de popa i- a spus că el nu vinde bucate pe bani , ci numai pe minciuni . 
- Cum , pe minciuni ? - zise Mitu . 
- Ei , cum ! Spui tu o minciună mare și gogonată - iei bucatele ; dacă minciuna mea e mai de soi , - îmi dai catârii tăi ! 
Lui Mitu nu i- a picat rău târgul . „ Ce , își zise el , n- o să fiu eu în stare să -i ard o minciună prostului ăsta , ca să -i iau tot ce are pe- aici , fără părăluțe ? “ 
Bun ! Începe dară chervangiul , și mi- ți trântește o minciună cârciumărească - de te- mpiedecai de ea ! - atâta se vedea , de la o poștă , că nu era lucru de crezare ... Ce credeți c- a zis ? „ Am văzut un bou zburând ! “ - poftim , ce- a putut zice nefericitul ! Își închipuia că l- a dat gata pe popă , c- o așa minciună ! 
- E ... he ... hei ! - zice popa - ascultă-acum la mine : aveam într- un rând un ou și mă urcai cu el pe un munte . Muntele - numai piatră , numai bolovani , stânci ! Dau drumul oului , taman din vârful muntelui și sare el , din piatră în piatră , cred că n- ai mai văzut așa ceva . Zdrong , tronc - oul , țăndări se făceau bolovanii , stâncile și se duceau de vale hohotind , ca -n sfârșitul lumii ! Bruf-bruf-bruf ! , bruf-bruf-bruf ! - și iacă-tă oușorul meu jos , în văioagă , măi frate , nou-nouț și întreg-întreguț , de ziceai că acu-acu l- a ouat găina ! 
Ce să mai facă Mitu ? Era limpede că popa ăsta candriu îl întrecuse din minciună . I- a dat catârii fără o vorbă ! Apoi , cu capul plecat de prostia pe care -o făcuse , o luă spre casă . 
Nu trece mult timp și , iată , vine din urmă Pitu , cu catârii de căpăstru , înșirați ; el era fratele mijlociu și umbla tot după bucate . 
- Care ai bucate de vânzare ? - întreabă el pe unul , pe altul . 
- Popa are . 
Haidem la popă ! 
- Bun găsit , părinte ! 
- Bun venit , măi prietene ! 
- Grâne ai de vânzare ? 
- Am , zise popa . 
- Câte parale ? 
- Păi , nu dau pe bani , numai pe miniuni . Dacă -ți dă mâna , prinde -te cu mine ! 
Pitu și- a zis c- a dat peste pomană aci ! „ Mare lucru - să-nșel un popă nătâng “ , se gândi el . Numai c- a pățit și el ca frate-său și- a rămas , la fel , fără catâri , de- njura acum de mama focului , că , de ! - asta -i glumă ? Doar e vorba de catâri și , te ustură când pierzi unu numai , dar pe toți ! 
În ziua următoare - iată -l și pe fratele cel mic , pe nume Chitu . 
Tot întrebând , ajunge și dânsul la popa ăl candriu , după grâne . Popa , - cântecul lui : 
- Vând , dar pe minciuni ! 
- Pe minciuni - pe minciuni ! Eu - chiar sunt făcut din minciuni , a zis Chitu . 
Fac ei prinsoare - care pe care să -l despoaie ! Rămâne Chitu fără catâri , ori popa fără avere - bucate , tarlale , tot ? 
Popa credea că -i chilipir mereu . 
- Să -ți aud minciuna ! - făcu el . 
- S- avem iertare , părinte ! Sfinția ta mai întâi . Așa se cade . 
Popa - cu gogonata lui : minciuna cu oul ! A spus -o , și se puse apoi s- aștepte , gură-cască , să -și rostească și Chitu minciunița lui - ca să -i ia mai repede catârii . Îi părea că tot ușor i- o merge . 
Chitu se așeză frumușel , gospodărește , și- i dădu drumul : 
- Era , părințele dragă - pe vremea tinereților mele ! Într- o zi , când tocmai se năștea taică-miu , mă aflam la bunici și trăgeam din ciubuc . Când , pe cine văd - pe străbunicii mei chiar , care veneau în fuga mare , să -mi dea de veste : „ Haide , că s- a născut tată-tău ! “ „ Și ce dacă s- a născut ? - întreb eu - ce vreți de la mine ? “ „ Cum , ce vrem - că trebuie să te duci după naș , să vină să -l boteze ! “ - zic ei , bieții bătrâni . 
Unde -a fi de găsit nașul ? Răstorn pământul , după el , mă uit , cotrobăi - nașul , nicăieri ! O fi pe la bunul Dumnezeu , mă gândesc eu , dacă pe pământ nu -i . Și chiar că acolo era ! 
Vorba e - cum ajung eu acolo ? Mi- înalț privirea spre cer și mă-nfior , cât de departe și de sus e ! Oricum însă , greu-ușor , trebuia să mă duc ! N- avea cine altul să -l cheme - sarcina toată cădea pe mine . 
Mă sucesc , mă-nvârtesc eu - poate dau de vreo scară , să mă urc pe ea - nimic ! Și- atunci , nu știu cum , mă uit în sânu -mi și - poftim ! , zăresc acolo o sămânță de dovleac . Știi , o strănepoată de strănepoată a mea fiersese cândva niște semințe de- acestea , și , fiindcă îmi dase și mie câteva , să le scuip - așa , să mă aflu -n treabă - îmi rămăsese una în sân , un’le pusesem . Iau eu sămânța , o seamăn , și- a crescut un lujer de dovleac - până sus , la Dumnezeu ! Mă urcai pe lujerul dovleacului până la Cel de Sus , și strig la naș : „ Hai , omule , că te cheamă să -l botezi pe taică-miu ! “ A coborât nașul mâncând-pământul de repede ; eu îmi aruncai ochii primprejur , să văd ce bruma are și Dumnezeu pe- aici , pe la El ; în răstimpul ăsta însă se trezi un măgar , care zăcea mort lângă dovleac și - hârșt-hârșt - paște el lujerul de parcă nici n- a fost ! Ei ? - ce te faci acum , Chitule ? 
Cum mă scărpinam așa , în neștire , văd în sânu -mi - tot în sân ! - un capăt de ață în ac , rămas aici de pe vremea când eram croitor . Îi dau eu drumul în jos - într- un fir , nu ajunge . Îi dau drumul în două - ajunge și mai și rămâne ! Ma las apoi pe ață în jos și , din nod în nod , alunec binișor , când - ce crezi ? Începe să tune și vine îndată o furtună cu grindină - sfârșitul lumii ! Mă dau după un nod și tac mâlc - până trece . Cum a stat urgia asta , cobor și găsesc toate lucrurile la locul lor . Pe taica îl aduceau de la botez , urlând . Îl văd pe naș și- i zic : „ Ce- are nașule , tata ăsta , de urlă așa ? “ „ Păi , ce să aibă , zice , cere nuci - răul ! Are el burtă de mistuit nuci ? “ Mă apropii eu de un nuc și încep să azvârlu în el cu pietre . Vâj ! - în sus , vâj - în jos , nimic ! Nucile nu cădeau , parcă le ținea cineva . Scutur atunci pomul si , ce să vezi ? - o nucșoară n- a mai rămas pe crengile lui ! I le- am adus lui tată -meu . N- am văzut , părințele , un copil atât de pofticios , de când sunt ! Înghițea nucile cu coajă cu tot , ca pe nimica . 
N- apuc eu să mă așez și să mă încălzesc nițel , când - iată , vine un nepot de strănepot , care -mi zice : „ Ce- aștepți , nene ! Nu știi că tatăl matale are nevoie de leagăn ? Păi , nu te gândești , - în ce- o să -l culcăm ? “ Mă ridic , frățioare , înnebunit de tot , smulg o secure , îmi iau cu mine patruzeci de măgari de prin ogrăzile oamenilor și - haide ! , să dau de vreo pădure . Caut încoace , caut încolo , și zăresc - dincolo de o apă , departe , cât cuprinzi cu ochiul - ceva ce bătea în negru . Era un codru întunecat . Numai că , vezi dumneata - cum trec eu râul ăsta ? Mai cu seamă că râul era larg , și venea umflat , furios - de ți- era groază să -l privești numai , nu să -l treci ! Tocmai mă scărpinam eu , fără să mă mănânce pe undeva - cum se- ntâmplă în clipe de- astea - când dau cu ochii de- o coajă de alună . Nu -mi mai pierd vremea , îmi urc măgarii în ea , pe rând , mă urc și eu și- i dau drumul coajei pe râu ; ies repede dincolo . Intru apoi în codru , îl străbat dintr- o margine în cealaltă , îl mai străbat o dată cruciș , ca să dau de vreun copac , vreun lemn de orice fel - nimic ! Ei ! , știi părinte - îmi venea să plesnesc de ciudă ! Dar deodată , văd un pricăjit de mărăcine ! Mă pun cu securea pe el , și , într- o clipită - zdrang , bang ! , fac patruzeci de sarcini de lemn bun , în cap ! Le încarc pe măgari și - la drum ! Mergând întins însă , m- a ajuns o căldură , o dogoare a soarelui - că nu mai știam unde să mă ascund . Spre norocul meu , îmi iese în cale o ciupercă . Îmi leg măgarii la umbra ei și mă-ntinsei și eu , de- am tras un somnuleț - la mama lui ! Mai slăbind apoi vipia , am încărcat iar măgarii și , haida-haida ... Pe drum mi se făcu sete , dar apă - neam ! Cum-necum , dădui mai încolo de- un puț . Nu prea era el puț , că n- avea nici găleată , nici naiba să -l ia ! Ce era de făcut ? Îmi tăiai capul și îl azvârlii înăuntru , în puț , să se adape . 
Uituc cum sunt , am plecat mai departe , cu măgarii după mine . În drumul meu , lumea secera și făcea clăi . Neavând altă treabă , descarc și eu măgarii și mă pun cu securea asupra lemnelor . Le desfac pe toate , dar de leagăn tot nu mi- au ajuns ! Să nu mori de ciudă ? Păi cum să nu , când îți merge așa de anapoda ! Supărat ca vai de mine , dau să intru într- o colibă . Dau să intru , dar nu -i chip , nu pot . Măi ! - să fie , ce- o mai fi și asta ? Ei , rămăsese în tăișul securei o surcică , și surcica aia se lovea de pragul de sus al colibei , uite de ce nu puteam să intru . Ptiu ! , zic , și mă pornesc , părințele asupra surcicăi , cu securea , și - arde -o încoace , arde -o dincolo , gata leagănul ! 
Terminasem tocmai și mă pregăteam s- o iau spre casă . Ce să vezi însă ? Toată lumea se hlizea la mine - ca la un urs ! Se prăpădeau de râs , privindu -mă . „ Măi , oameni buni , ce- aveți de vă topiți așa - bătu-v -ar buna Sfânta-Maria ! “ „ Păi , cum să nu ne topim , măi - tunsule , prostovane ce ești ! “ - îmi zic ei . „ Nu te uiti să vezi - unde ți- i capul ? ! “ 
Pun eu mâna , mă pipă în cap , - ioc cap ! Îl uitasem în puț . Fuga , înapoi , după cap . Acolo , ce zici că -mi văzură ... urechile ? Biata mea scăfârlie , așezată pe buza puțului , tocmai mânca din ea o vulpe . Cum eram încins , de- mi ieșeau scântei din ochi , am luat o piatră și- am azvârlit în vulpe . Ea , păgâna , vrând-nevrând - scoate un firman ... Ei , dar ce- ți închipui că scria în firman ? ... 
( Aci , Chitu se opri , dar popa - care murea să afle ce zicea -n firman , întrebă nerăbdător ): 
- Așa , așa ! Cum zicea firmanul ăla ? 
- Păi , zicea să -mi dai mie numaidecât catârii , bucatele , și tot ce ai ! Așa cum ne- a fost și înțelegerea , și - dacă mai ai chef , grăbește -te să te mai întreci și cu- altcineva din minciuni ... 
Vrând-nevrând , păcătosul de popă a plătit , cum se zice - ca popa , înțelegând el că și- a găsit nașul ! Își coborî apoi , nasul , în jos , de- o palmă , și nu mai zise nimic . 
Minciună-minciună , 
Dar parcă fu bună ! 
Halal-mincinos , 
Cin ’ știe s- o spună ! 
MOARA DRACULUI 
A fost odată ca niciodată . De n- ar fi fost - nu s- ar fi povestit . 
Au fost odată doi frați . Unul era om cuprins , gospodar mare ; avea atâția bani , că -l dădeau afară din casă . Celălalt era sărac lipit , de nu avea după ce să bea apă . Și mai avea ăsta și o spuză de copii , la sărăcia lui lucie . 
Dar măcar să fi fost vreun leneș , bietul om , dar el nu fugea de muncă , nu - că de cum se crăpa de ziuă și până cădea noaptea , nu contenea din muncit , dar nu -i mergeau treburile și gata ! Parcă era un făcut : în mâna lui - și aurul se preschimba în piatră , ca naiba . 
Acuma , în zilele de rând era cum era , dar când venea vreo sărbătoare , îl luau frigurile ! De pildă , de Paști : care -și tăia un miel , care își lua haine noi , - numai el , sărăcuțul , sta deoparte și se tot uita la alții . Și când se gândea să ajungă acasă , i se făcea părul măciucă ! Fiindcă , de , copiii -s copii ... Cum îl vedeau , la o asemenea zi , îl și încolțeau : „ Ce mi- ai luat , tăicuțule ? “ - unul , „ Ce mi- ai adus , taică ? “ - altul , „ Miel nu ne cumperi , tăticule ? “ - și câte altele ! 
Dacă se gândi el ce se gândi , hop ! - la frate-su ăl avut , așa , pe nepusă masă , și- i zice : 
- Să -mi dai un miel , că altfel nu mă mișc de- aici ! 
Ăla , bogat-bogat , dar era un zgârcit , că -și mânca de sub unghie ! Așa că nici n- a vrut să audă , la început . Dar cum cel sărac nu -l slăbi deloc , ținând -o numai așa : „ dă -mi un miel , dă -mi un miel , să -i bucur și eu pe- ai mei de sfintele Paști “ ... - 
- Na -ți -l ! îi zise , și mai du -te la dracu să te ia , cu el cu tot ! 
Fratele sărac fiind el cam lovic cu leuca , își aruncă mielul pe umăr și- o-ntinde , la draci ! Hai-hai , cum mergea el , iacă -i iese în drum un drăcușor , care îi zice : 
- Încotro , prietene ? 
- Păi , la draci merg . Poate mi- i spune tu drumul , spre-acolo ... 
- Bucuros ! Că doar drac sunt și eu . Dar , cu ce treburi pe la noi ? 
- Păi , să v- aduc mielul ăsta , ca dar de Paști ! - zise omul sărac . 
Închipuiți -vă acum bucuria împielițatului , la asemenea vorbe ! 
- Prietene , îi zice ăla , știi ceva ? 
- Nu știu ! 
- Stai să -ți spun , dacă nu știi . 
- Păi spune -mi . 
- Uite : tu ești singurul om care te- ai gândit și la noi . De- aia , am să -ți fac un bine : acolo unde mergi , o să te întrebe Scaraoțchi ce vrei pentru darul tău . El o să te îmbie cu parale , cu galbeni , podoabe , cu diamante , dar tu să nu primești așa ceva ! 
- Cum așa ? Să mă ierți matale , dar eu încă nu m- am prostit de tot ! 
- Tu ia seama la mine : să nu ceri decât morișca de piper de sub așternutul lui Scaraoțchi . 
- Uite c- am văzut și un drac prost ! Păi , cum ? Să las eu paralele , diamantele și câte altele , pentru o amărâtă de morișcă de piper ? 
- Vorbești aiurea , fiindcă nu știi ce fel de morișcă e asta ! E fermecată , nu e ca toate alealalte : ăsteia , orice i- ai cere , îți și aduce , pe loc , prostule ! Ți- ai venit de acasă ? 
- Ehei ! ... Dacă -i așa , se cam schimbă treaba ... 
Și tot vorovind ei și mergând , și iar vorovind și mergând , s- au pomenit ajunși în Valea Dracului . Aci , omul cel sărac îi dăruie mielul lui Scaraoțchi . Îl întreabă ucigă -l toaca ce- ar vrea în schimb , ce i- ar dori lui inima , că -i dă orice . 
Săracul , așa cum îl învățase drăcușorul pe drum , zise : 
- O nimica toată poftesc , frățioare , fiindcă , vezi dumneata , am drum lung înapoi , și mi- a fi greu . D- aia , ți- oi cere să -mi dai numai morișca ceea de piper de sub așternutu -ți ... 
Scaraoțchi păli , și- i scăpărară ochii de scântei de ciudă , când auzi ! Îi făgădui fel de fel de alte lucruri , tot din cele scumpe , îi făgădui galbeni oricât de mulți , numai să -i lase morișca , dar , în van a fost ! N- a fost chip să -l înduplece ! Săracul o ținea tot așa : „ morișca și numai morișca ! “ 
Ce mai putea face Scaraoțchi ? Se legase că -i dă orice -i va cere , trebuia să -și țină vorba . Luă , așadar , morișca , și - de ciudă , i- o azvârli în cap ! Să plece cu ea din fața lui ! 
Săracul ce alta își dorea el ? Înșfăcă morișca și se și topește de- acolo ! Abia departe se opri , într- o livadă , să -și tragă sufletul . Flămând fiind , se așeză ca pentru masă , și tună înfricoșat : 
- Mâncare și udeală , nu trăncăneală ! 
Și unde nu se porniră fel de fel de mâncăruri , care de care mai gustoase - să te crucești , de unde tot vin ! Nici împăratul , cât îi el de împărat , nu văzuse atâtea bunătăți ! 
Se sătură și- o luă apoi din loc , iar , către casă , cum îi sta bine . 
În drumul lui , se întâlnește cu cineva , unul care ținea și învârtea în mână o vergea . 
- Hai noroc ! - unul . 
- Să trăiești ! - celălalt . 
- Încotro , fie -ți cu noroc ? - a întrebat cel sărac . 
- Ce să -ți spun , zise ăsta . Nici nu mai știu de unde vin și unde mă duc . Umblu și eu așa , ca un câine fără stăpân - spre ... unde m- o scoate drumul . Dar , ca s- o scurtez : nu ți se- ntâmplă vreo bucățică de pâine ? Că -mi ghiorțăie mațele de nemâncat ! 
- Asta e o treabă ușoară de tot , zise morarul ( că omul avea o morișcă acum ! ) mâncare și băutură îți dau câtă îți dorește inima ! 
Fâșt ! - răsucește el o dată morișca , și- i zice : 
- Mâncare și udeală , nu trăncăneală ! 
Iar mâncărurile - tot veneau , cine știe de unde ! 
- Măi , mânca -te -ar lupchii să te mănânce , - păi de unde le tot scoți , fel de fel de bunătăți ca astea ? Că doar nu le- ai avut în buzunar ? 
- Morișca , prietene , morișca - ea le meșterește , ce știu eu cum ? ! 
- Păi , cum vine asta ? 
Omul cel sărac îi înșiră toată tărășenia , cu morișca lui . 
- Vai de mine și de mine , se miră ăsta ! Eu credeam că doar vergeaua mea e ce e ! 
- Dar ce e , omule , cu vergeaua ta ? 
- Cum , ce e cu vergeaua mea ? ! Păi , când vreau să trimit pe cineva pe lumea cealaltă - jart ! , cu vergeaua - și dă ortul popii pe loc ! 
- Ce vorbești ? Și nu vrei să facem schimb , cumva ? - zise săracul . 
- Ba , chiar mă gândeam ! 
Îi dă cel sărac morișca , și își ia vergeaua . Dar , numai ce se văzu el cu vergeaua în mână , că -i și porunci : 
- Ia , croiește -mi -l pe ăsta , de te vându , vergeaua mea dragă ! 
Vergeaua n- a așteptat să -i mai zică o dată , și- l și arse pe ăla , care doar : gâh ! , atât apucă a zice ! Săracul își luă apoi și morișca și - dus a fost . 
Ajunse omul acasă . Să vezi acum - fel de fel de lucruri , în casa lui , să vezi și să nu crezi ! Îmbrăcăminte numai nouă , trainică și curată , și pentru sine și pentru cei mici ai lui - cum nici împăratului nu -i dădea în mână să aibă ! D- apoi mâncăruri - nici nu le poți numi pe toate cu vorba . Îți venea să zici că aci se născu Cristos , nu alta - atâta avere și fericire năvăliseră în casa săracului ! 
Lumea îl știa de sărac-lipit , așa că , văzându -l acum la biserică , în ziua de Învierea a doua , tot în mătăsuri , și el și ai lui , au rămas sătenii cu gura căscată de uimire ! Aci nu -i lucru curat , se gândeau oamenii . Ăsta trebuie să fi jefuit vreun bogătan . Dar tot nu le venea a crede că se află pe undeva - un om chiar atât de fără măsură de avut ! Ce să fie , ce să fie ? - se mirau ei . 
Fratele lui , bogătanul - părea acum , față de săracul de odinioară , un fel de cățeluș jigărit și fricos , cu coada între picioare - când ar da peste o ursoaică ; iar feciorii lui - ziceai că -s niște plozi de țigan , față de niște fii de oameni de vază ! 
Din gură -n gură povestea ajunse și la urechile împăratului , care trimise să -l cheme la el , ca să -i spună de unde atâta avere , de la cine a furat -o sărăntocul ăsta ? ! 
- Cine vrea să mă vadă , îi răspunse ăsta - să poftească el la mine-acasă . 
Împăratul atât a așteptat - și parcă a luat foc - flăcări scotea pe nări , de supărare . 
- Numaidecât să mi- l aduceți dinainte , viu sau mort ! - porunci el oștenilor săi . Am zis , și - așa să fie ! 
Ți- ai găsit însă , pe cine să aduci ! Numai ce s- apropiau oștenii de cel sărac , și - vap ! ăsta cu vergeaua lui fermecată - de ți- i culca pe toți la pământ pentru totdeauna . 
Văzând împăratul că nu -i de glumă cu ăla , măi frățioare , și că rămâne fără oștire - „ hai , zise , să -l iau cu binele pe nebun , că altfel n- o scot la cap cu el “ . Și , uite-așa , de voie , de nevoie , se sculă și se duse ditamai craiul la sărăntocul de altădată , și se făcu el mai mic , plecându -și fruntea , și se- mpăcară - să nu iasă , doamne-ferește , mai rău pentru împăratul . Apoi îi întoarse vizita și fostul sărac , și legară ei mare prieteșug , cum nu s- a pomenit - 
Și mă dusei 
Și eu pe la ei , 
Și- ncălecai pe un cal roșcat , focos , 
Și vă spusei un basm mincinos ! 
VOINICUL ȘI SORA LUI 
A fost odată - ce nu s- a mai văzut ! 
Într- o vreme , trăiau , se zice , nouă hoți , cunoscuți în toate cele patru vânturi pentru nenorocirile aduse de ei , pentru casele cernite de ei . Atâta îngroziseră ăștia lumea , că nu mai îndrăznea nimeni să se- arate pe nicăieri ; se- nchiseseră drumurile toate și - era vai de cel pe care nefericita soartă îl scotea din sat , că n- apuca să facă doi pași , și cădea numaidecât în laba hoților . 
Fură ăștia - azi , fură - mâine , pradă ei astăzi , pradă mâine , uite așa au strâns la bani - o grămadă ! Își țineau bănetul într- o casă ridicată în inima pădurii , unde doar hoții , ori vreun voinic puteau pătrunde . 
Ce și- au zis răii ăștia ? - să calce casa unui biet om , care murise de câteva zile . Se gândeau să -i răpească fata și s- o ducă la ei în munte . 
După ce s- a lăsat întunericul , intră și hoții în sat , odată cu vitele de la câmp , înconjoară casa fetei și , ascunși bine , așteptau să iasă pe- afară , s- o prindă și s- o ia cu dânșii . 
Au așteptat ei cât au așteptat , un ceas , două , trei , nimic ! - fata nici nu gândea , parcă , să iasă . Tocmai se pregăteau să plece , când , deodată , aud niște zgomote în casă . Numaidecât s- arată și fata , care se- ndreaptă către mormântul lui taică-său , aflat în grădina din fața curții . 
O zăresc , ăia , se năpustesc asupra ei , îi astupă gura cu palma , îi leagă mâinile la spate și - la munte cu ea ! 
Era -n miez de noapte . Cei din casă n- au simțit nimic , fiindcă dormeau duși , să tai lemne pe ei ! 
Fetei de care era vorba îi ziceau Stamùla , așa o chema pe dânsa . 
La revărsat de zori , se trezește mama fetei , apoi frate-său , așteaptă ei să se scoale și Stamùla , să -și ia gustarea de dimineață , - Stamùla însă nu se- arăta deloc ! 
La început n- au zis nimic , fata o fi dormind zdravăn , lasă ... Dar a mai trecut vreme , se făcu ziuă bine , - ei ! , au intrat oamenii la păreri și s- au dus să vadă ce- o fi cu somnul ăsta , așa ... Intră la Stamùla , trag plăpumile și - ce să vezi ? Doar așternutul gol-goluț , iar Stamùla - nicăieri ! 
Au înțeles c- au furat -o hoții . Ce era de făcut ? 
Unde să se ducă , unde s- o caute ? Voinicu , fratele Stamùlei , era el viteaz destul , și nu se speria de niște hoți - chiar ca ăștia , dar încotro s- apuce , habar n- avea . Au tocmit oameni să -i dea de urmă , au făgăduit bani mulți , numai să afle câte ceva , să aducă vreo știre , cât de cât , acolo . 
Trecură așa mai multe zile . Când au răpit -o pe Stamùla , s- o ducă în munte , pe drum - cine știe în ce fel , lângă o apă , i s- a agățat fetei inelul de- o crenguță - și aci a rămas ! 
Într- o zi , mergând de vale , să spele ceva , mama fetei dă de inel , în timp ce strângea uscături pentru foc . Acasă îi arată Voinicului inelul , iar ăsta a priceput că hoții trebuie să fi urcat spre „ Sfântul “ . Ce face el atunci ? Ia inelul , îl înfășoară într- o fâșie din cămașa lui îl leagă zdravăn și zice : „ N -oi dezlega acest petec , până n- oi vedea -o pe soră -mea și până ce și ea n- o vedea din nou locul unde zac osemintele tatei ; și nici n- oi spăla această cămașă , până n- oi veni chiar soru -mea să mi- o spele “ . 
După care își încinse sabia , își luă pușca pe umăr , își chemă și un prieten cu el , și , cu băiatul ăsta împreună - au încălecat ei doi cai înaripați , ce înghițeau nori nu alta - și se repeziră s- o găsească și s- o scape din mâinile hoților pe prea frumoasa Stamùla . 
Merseră ei , merseră , au călcat păduri , munți , au străbătut peșteri , dar de urma hoților nu dădură . 
Într- o seară , obosiți-frânți , prăpădiți de tot , au ajuns într- o pădure deasă , și- au priponit caii de un copac și au pătruns în ea , s- o calce , că doar pe- aici nu apucaseră să umble . 
Voinicu , fratele fetei , cu tovarășul său , intrară în codru , să vadă ce și cum . Ce nu găseai aci ? Fel de fel de viețuitoare , de sălbăticiuni , de ziceai că în ăst loc e împărăția lor ! Au dat și peste o casă veche tare , cine știe de când ! Caută băieții , răscolesc prin cele odăi - nici țipenie însă , pe nicăieri . Casa era părăsită . Au tot brăzdat pădurea în cruciș și- n curmeziș , timp de trei ani de zile încheiați . De urma hoților n- au dat , totuși . 
La urmă ajung într- un codru des-des și întunecat , de era în el noapte mereu . Aci se auzeaz glasuri , dar lume nu vedeai niciunde , că nu străbăteai bezna cu privirea , deloc . Stăteau și ascultau și , atât . Urcară într- un copac , cel mai înalt de pe- acolo - și au privit peste tot , și iar au ascultat , să priceapă de unde vin vocile . Când , ce să vezi ? Niște hoți - negri ca tăciunii , ieșeau de pe- acolo , ca din nori . 
Cei doi feciori au stat pe loc , pân ce- au plecat hoții , apoi au pornit și ei pe- aceeași pârtie , ca ăia , și haida-haida - au ajuns la o casă de fier . Casa era a celor nouă hoți care -o răpiseră pe Stamùla și- o țineau aci , închisă . Voinicu pătrunse în casa de fier , cu tovarășul său , și începu a răscoli odăile . Nici urmă de om însă ! Dar , tot căutând ei , hop - au dat de- o odaie în care era o fată : fata își pieptăna părul și cânta un cântec de jale . Își căina soarta ei amărâtă , nefericita . 
Voinicu , numai ce- o vede și- o și cunoaște , după chip , după glas , că era soru-sa , pentru care nu avea el somn de- atâta vreme ! Dintr- un salt e lângă dânsa , o îmbrățișează , o sărută cu drag , plâng amândoi în hohote , de- ți sfâșie inima : de mai bine de trei ani , sărmanii , nu se mai văzuseră , nu și- au mai auzit glasul ! 
- Toate ca toate , frate-miu , zise Stamùla , dar ce facem , că acu vin câinii ăștia de hoți - și te- nghit de viu , cu tovarășul tău cu tot , dacă te găsesc aici ! 
- Nu mi- i frică , surioară - o sută să fie ! zise băiatul . 
Dar ce- mi fac feciorii noștri ? Țin locurile pe unde urma să vie hoții , și - când ăștia se- ntorc de pe unde erau duși : „ bam ! , bum ! “ cu puștile , până i- au prăvălit pe toți , ca niște berbeci de Sfântă-Maria , pentru praznic . 
După ce- i omorâră pe toți , încarcă băieții tot avutul hoților , strâns de la sărăcime de ani de zile , și înalță un fel de han la încrucișare de drumuri , unde făceau popas călătorii din cele patru vânturi , să se ospăteze ăștia cu de toate , fără să plătească o para chioară ! 
Cei doi feciori , și cu fata , se- ntoarseră apoi acasă ; iar mumele lor , văzându -i , au crescut c- o palmă încă , de bucurie mare ! După care , la câteva zile se porniră acolo trei nunți , în aceeași zi : nunta Stamùlei , a Voinicului și a tovarășului lui . 
Au horit toți , au țopăit , au bătucit pământul cu fundurile timp de- o săptămână , cât ținură nunțile . Țopăii și eu cât putui , iar dacă -am obosit , din horit am contenit și - iacătă -mă , taman aici m- am pomenit . 
Și- am știut și eu o poveste , și v- am spus -o cum este , n- a fost ea prea de soi , dar uite - râsei și eu nițel de voi ! 
PIATRA DE SUB LIMBĂ 
A fost odată ca niciodată . 
A fost odată un om sărac lipit . Părinții lui erau bătrâni , și nu puteau munci . Toată nădejdea lor era el , Mitru . De muncit , muncea băiatul , dar - ce să -i faci , ăsta era norocul lui : nu mergea , și pace ! 
Văzând el asta , că -n zadar trudește atâta , ce se gândi ? „ Hai să schimb nițel , să mă duc mai încolo , undeva printre străini “ , că poate așa , mai știi - m- o ajuta Dumnezeu ! 
Își făcu cruce și se duse - drum bun ! , cu Cel de sus , pavăză . 
Numai că , chiar și acolo , departe , mare ispravă nu făcu . A lucrat vreme de trei ani , și pentru trei ani încheiați - a câștigat doar trei așpri în totului-tot . 
Trei , - trei ! Atât a vrut Domnul ! Și- i vârî în pungă și- o porni spre casă , să -și vadă și el bătrânii . 
Merse , merse drum întins . Când mai avea puțin până să ajungă la ai săi , zări niște copii care legaseră un câine undeva și se puseseră cu bătaia pe el , să -l omoare . Lui Mitru îi fu milă de câine și le zise copiilor : 
- Cât vreți să vă dau , să nu mai omorâți câinele ? 
- Un aspru ! - ziseră ăștia . 
- Na-vi -l ! - și scoase punga , le dădu asprul , luă câinele și- și urmă drumul spre casă . Dar , după puțin timp , dădu peste alți copii . Ăștia legaseră o mâță , și stau s- o omoare . 
Lui Mitru îi fu milă și de mâță . 
- Haide , că vă dau un aspru - numai n- o omorâți , le zise el . 
- Păi , dă -ne , grăiră ei . 
Le dădu și lor un aspru , și luă cu el și mâța . 
Îi mai rămăsese în pungă numai un aspru . Dar , n- a ajuns nici cu ăsta acasă , că așa era Mitru ... Pe urmă , mai trebuie să ai și o leacă de noroc , iar norocul lui Mitru așa o fi fost el , orb ! Mai încolo nițel , dădu peste alți copii , care prinseseră un șarpe și vroiau să -l omoare . Mitru , milos ca de obicei , se- nduioșă iară , și- a cumpărat și șarpele - dând și asprul ce- i mai rămăsese . 
Când fu lângă sat , lumea ieși să -l întâmpine , cum se obișnuiește în atari împrejurări : „ Vine Mitru , vine Mitru ! “ De , venea omul de departe , din cele străinătăți : plecat de trei ani , nu era o glumă ! Fiecare îi strângea mâna , îl îmbrățișa , îl săruta ... Odată cu seara , fu acasă . 
Au întins masa , ai lui . Mâncară ce dădu Dumnezeu , după care zise bătrâna către fecioru-său : 
- Acu ’ , dragul mamei , ia să vedem ce ne- ai adus de pe unde -ai fost ! 
- Aduceți desagii , grăi băiatul . 
I i- au adus , și Mitru începe a scoate afară întâi câinele , apoi mâța , și la urmă șarpele - de pe unde îi vârâse ( mare minune că nu și- au dat duhul acolo ! ) . 
- Poftim , ce v- am adus ! , zise - și povesti apoi toate câte păți . 
Văzând bieții bătrâni ce le aduse fiul de pe unde a umblat , își otrăviră sufletul de tot . 
Ei îl așteptau să se întoarcă acasă cu parale , cu agoniseală , când colo - ce le aducea băiatul ? Un câine , o mâță și un șarpe ! Ce scofală ! 
Au trecut multe zile de atunci . Mitru rămăsese acasă , în sat . La ce să bată drumurile străine ? Păi , - parcă , dacă a mai fost plecat , a făcut gaură în apă pe undeva ? ! 
Cîinele , mâța și șarpele o duceau la Mitru ca -n rai și se aveau ca frații . Atâta doar , că șarpelui i se făcu dor de- ai lui . Că nu -i mai văzuse de- o groază de vreme . Îl rugă pe Mitru să -l ducă la ei , și să nu -i fie teamă acolo , când o vedea atâția șerpi , că n- o să -i facă nici un rău . Îi ceru numai să nu uite un lucru : să -i zică șarpelui ăl bătrân , cel cu trei capete , care este împărat peste neamul lui , să -i deie „ piatra de sub limbă “ . Astă piatră , dacă o vârai sub limbă , - îți putea îndeplini orice dorință , pe loc ! 
Mitru își vîră bine în glavă toate astea , să nu uite nimic , ia șarpele cu el și - pe- aici ți- i drumul ! 
Au mers și ei , cât au mers - și au ajuns la șerpărie . Acolo , ce să vezi ? De peste tot , fel de fel de șerpi , năpârci - șuierau , țâșneau pe neașteptate , de te lua groaza ! Mitru însă nici nu se sinchisea , știind el că n- are de ce se teme . 
Părinții șarpelui , văzându -și puiul iară , mult s- au mai bucurat , că ei îl trecuseră în pomelnicul celor duși dintre cei vii . 
Ca să -l răsplătească pe Mitru , i- au zis să ceară orice îi poftește inima , fiindcă bucuria ce le- o făcuse dânsul nu era dintre cele ce se răsplătesc ușor , cu una cu două . Putea , așadar , să le ceară la galbeni cu sacii , cu sarcina , ori lucruri scumpe - că ei i le- or da numaidecât . 
Mitru însă , știa el ce să ceară ! Nu era el , Mitru , prost ! Că doar încă de- acasă îl învățase șarpele ce și cum . 
- Să -mi dați , zise el , piatra de sub limbă ! 
Nici cu gândul nu gândeau șerpii că Mitru are să le ceară piatra . Se foiră , se învârtiră ei , că nu le venea bine , - cum să dea piatra ? , dar vrând-nevrând , ca să -și respecte cuvântul dat , o făcură și pe asta . 
Și- o azvârle Mitru în sân , piatra asta , își ia rămas bun de la neamul șerpesc și - nu -și mai pierde vreme , drept acasă se duse . Intră el în casă , și , nici una - nici două , își vâră piatra sub limbă și zice : 
- Cocioaba mea să se facă , în clipa asta chiar , un palat mai mare ca al împăratului nostru ! 
Doar apucă el să zică , și - să vezi și să nu crezi ! În locul coșmeliei lui Mitru , cea cu acoperișul numai cât un stat de om , se înălța acum un palat - de- ți lua ochii când te uitai la el ! Tot satul a rămas cu gura căscată la minunea asta . Priveau oamenii , prostiți , își făceau cruce și ziceau : 
- Cum a putut omul ăsta , așa deodată , să facă un lucru asemenea ? 
Împăratul - nu s- a mirat mai puțin . Își tot freca ochii , și nu -i venea a crede . Ar fi jurat că îl înșeală privirea ! De- aia , îl cheamă pe Mitru la el și- l întreabă : 
- Cum făcuși , omule , de- ai înălțat așa un palat ! 
- Grăii o vorbă - și , se făcu ! , zise Mitru . 
- Păi , cum așa ? 
- Uite-așa . 
- Dacă ești în stare să faci atât de ușor așa ceva , atunci - până mâine , fă -mi un drum , așternut tot cu argint , de la palatul meu , la al tău . De izbutești , îți dărui o jumătate din împărăție - și pe fiică -mea de nevastă ! 
- Se face , nici vorbă , zise Mitru . 
Se întoarse el acasă , își vâră piatra sub limbă și - grăind : „ Să se ivească un drum așternut cu argint , de la împăratul până aci , la mine “ - așa se și făcu ! 
Dacă văzu și asta împăratul , ce să mai zică ? Îi dete fata de nevastă , și jumătate din împărăție , cum fusese vorba . 
Au făcut o nuntă domnească , și - bravo , Mitre , că te văzuși și ginere de împărat ! Acu ’ , cine mai era ca el ? Nu -și mai încăpea în piele , ca unul ce nu mai pomenise să dea peste el atâta noroc . Numai că , de ! , norocul lui rămânea cu capul spart : nu se înțelegea , în schimb , cu nevastă-sa ! Asta se încurcase cu un harap , și era cu gândul tot la el ! Făcea ce făcea , să scape de Mitru , și - fuga la harap . Ce vrei , Evă - și atâta tot ! 
Într- o zi , ce- i trece ei prin cap ? „ Cum face ăsta așa minuni ? Trebuie că are vreun lucrușor , ceva , ori îl ajută mai știu eu cine , că doar cu puterea lui nu cred ca ar face atâtea ! “ 
Se apucă și îl întreabă : 
- Ia spune -mi , bărbate , cum de izbutești tu să faci tot ce- ți trăsnește prin minte ? De unde , la tine , atâta putere ? 
Mitru nici nu se gândea să -i spună ceva . Femeia însă , de atunci încoace , nu i- a dat pace , l- a năucit , nu alta : „ Ori îmi spui , ori - nu-ș ce se întâmplă cu mine ! “ Mitru , om și el , de ! , se lăsă înduplecat , și- i spuse . Vorba ceea , dacă și față de femeia ta o să ai taine , atunci cu cine să nu ai , cu vecinii ? Cum să -și închipuie el ce punea nevastă-sa la cale ! 
Într- o noapte , în timp ce Mitru dormea-dus , se scoală păcătoasa asta și - ușurel-ușurel - îi fură piatra de sub limbă . Și- o vâră apoi ea în gură și grăiește așa : 
- În clipa asta să mă pomenesc la harap , dincolo de Mare ! 
A zis , și s- a făcut : s- a și pomenit în brațele harapului , nerușinata ! 
Se trezește Mitru , în zori , se uită după muiere , muierea - nicăieri ; caută piatra , - piatra ioc ! Îi venea să înnebunească , se perpelea de necaz , să plesnească și gata - pentru prostia pe care a făcut -o ! Când se uită el în juru -i , nici urmă de palat , de toate celelalte câte fură ! Fiindcă femeia , cum a ajuns dincolo de Mare , a zis să nu mai fie Palatul - și a și pierit , de parcă nici n- a fost vreodată ! 
Bietul Mitru ! Să -l fi străpuns gloanțele - și n- ar fi curs din el picătură de sânge , atât de supărat și de otrăvit era acum . Ce să facă , ce să dreagă ? Înțelese el că nevastă-sa a trecut Marea , dar cum putea -o trece și dânsul ? Nu era treabă ușoară , s- o faci așa , cu una , cu două . 
În clipa aceea intră în odaie câinele , urmat de mâță . Ăștia îl întreabă , mai pe ocolite , ce i s- a întâmplat de- i așa de amărât , de parcă i- au stricat ciorile tarlaua ! 
Mitru li se destăinuiește - cum i s- a furat piatra de sub limbă ... 
- Nu te teme și nu te mâhni ! îi ziseră cele două animale ; ne ducem noi după ea , să i- o furăm harapului . 
Și se duc , și tot merg , trec peste Mare și ajung la harap , tocmai când se întunecase bine de tot . Câinele rămase la poartă , și mâța se furișă - ca mâțele în casă . Stând ea la pândă acolo , - iată că țâșnește înainte -i un șoricel . Hap ! - mâța , la el , și îl și înhață ! 
- Nu mă mânca , grăi bietul șoricel , că ți- oi face și eu vreun bine ! 
- Bine , zise mâța , te iert , dar să te duci la noapte , să furi piatra de sub limba muierii cu care doarme harapul . 
Șoricelul a jurat că va face întocmai , numai să -l lase cu viață . Apoi , își înmuie codița în untdelemn , și după aia - și- o tăvăli într- o solniță cu piper din cel roșu . Dar mai departe ? Păi , ușurel , ușurel , de- a bușilea , de- a bușilea , se târî el până lângă femeie , și când asta era în somnul ei ăl mai dulce , îi vâră codița în nas . Femeia strănută , și - așa , îi sare și piatra cât colo ! Șoricelul n- a vrut altăceva - și fuga cu ea la mâță ! Mâța își vâră piatra în gură , și - nici nu știe cum alergă la câine ! 
Împreună , își puseră coada pe spinare și , hai-hai , în zori s- au pomenit pe țărmul mării . 
- Acu , zise câinele , încalecă pe mine , și ține bine piatra în gură , să nu -ți pice în apă că te mușcă vipera ! 
Dar , cam pe la jumătatea Mării , ce- i vine câinelui ? Se- ntoarce , și- i zice peste umăr , mâței : 
- Arată -mi -o , s- o văd și eu - ce fel de piatră e aia ! 
- Ei , cum așa ? Vrei să -mi pice în apă ? 
Ți- ai găsit însă , câine , să-nțeleagă ! Ăsta o ținea - una : 
- Ori mi- o arăți , ori te- azvârl în Mare ! 
Dă mâța să i- o arate , și - poftim , scapă piatra în apă ! Ce- i de făcut acum ? Să se- ntoarcă fără piatră ? Ce rușine , doamne ! 
Mâța însă , mai drăcoasă în treburi d- astea , cum ieșiră la țărm , unde era apa mică , face ea ce face și îl înșfacă pe împăratul peștilor ! 
- Aman-aman ! , făcu ăsta . Nu mă mânca , și ți- oi face eu vreun bine , că -s împărat peste toți peștii . 
- Atunci poruncește -le să -mi aducă numaidecât piatra de sub limbă ! Numai așa scapi cu zile ! 
Veniră peștii , rând pe rând , se uită unul la altul , - n- o luase nimeni . Îi numără împăratul , să nu lipsească cineva , și bagă de seamă că lipsea un țâr mic-micuțel de tot . Îl aduc și pe ăsta la mai marele lor , îl întreabă de piatră și - minune - era la el ! Mâța pune lăbuța pe ea și dă drumul peștișorului în apă . 
Într- un suflet au ajuns la bunul lor stăpân , care era bolnav și trăgea să moară - de supărare , pentru piatră . Când zări , de departe , cum alergau câinele și mâța , a înțeles că au făcut o treabă bună . Și cum se văzu iarăși cu piatra sub limbă , se făcu numaidecât sănătos tun ! 
Repede - își ridică palatele la loc , cu toate cele ce se cereau , fel de fel de minunății , și - în ciuda nevestei lui dintâi , s- a însurat cu altă fată , și mai și , mai frumoasă , fată de împărat și ea , și a trăit omul - până o fi murit și el . 
Și uite că aci , 
Basmul se sfârși - 
iar eu m- am întors de acolo , și vă aduceam câte o pereche de ghete , dar ghetele fiind ele roșii , și trecând eu pe lângă curtea lui Toși - se repeziră câinii , lățoșii , și mi le smulseră din mâini , fiindcă li s- a părut lor c- ar fi niscai ficați ... 
BALAURUL CU NOUĂ CAPETE 
A fost odată ca niciodată . 
Într- un rând , și într- o vreme - erau pe undeva două femei . Și , amândouă au dobândit , deodată , câte un băiat . 
Băieții aștia , care crescuseră mereu împreună , se iubeau atât de mult , că și- ar fi dat și viața unul pentru celălalt . 
Când le veni timpul să plece în lume , tot împreună plecară . 
Merg ei , merg - și ajung într- un loc unde se- ncrucișau drumurile . Aci se opriră , să vadă încotro s- o ia . Tot aci , erau fel de fel de fiare , din câte sunt pe lume : lei , lupi , urși , vulpi și altele . 
Hotărâră să se despartă de- acum , și să -și împartă și fiarele peste care dăduseră în acest loc . 
Și , ca niște frați , cum se simțeau ei , nu se certară la împărțit . Unul a luat fiarele - parte bărbătească , celălalt - partea femeiască . 
La despărțire , și- au schimbat între ei inelele și își jurară unul - altuia : când inelul unuia o sângera , să se știe că ăsta trece prin mari primejdii - și- atunci celălalt trebuie să -i alerge în ajutor . 
După care , își văzură de drum , unu p- aci , ălălalt pe dincolo . 
Cel ce luă fiarele - parte bărbătească , Dona pe nume , întâlnește pe drum o fiică de împărat , frumoasă-foc ! Plângea , nefericita , de ți se rupea inima pentru dânsa . 
Dona , numai ce- o văzu și îl și podidiră lacrimile . Se- apropie de fată , și o întreabă : 
- Ce- ai pățit , fată frumoasă , de te îneacă așa lacrimile ? 
- Cum să nu mă înece lacrimile și să nu mă frâng de durere ? zise fata . Uite , doar peste puțină vreme , vine pustia ceea de balaur-cu-nouă-capete , și mă prăpădește ! 
Și- i povesti fata despre obiceiul pământului , - cum pătimesc oamenii de pe- aici pentru apă , că trebuie să dea zi de zi câte un suflet de om , și că numai așa balaurul le slobozește izvoarele , și că azi căzură sorții pe dânsa . 
- E ! , zise Dona . De- aia te omori tu atâta ? Fii pe pace ; cât trăiesc eu - nici capu ’ să nu te doară ! 
Și , cum era el ostenit de umblet , se întinde să se odihnească puțin , sprijinindu -și capul pe genunchii fetei . În timpul ăsta , i se- mpăienjeniră ochii de somn . Dar , nu apucă el să adoarmă ca lumea , că se și arătă balaurul . Cum îl zări , fata de împărat își slobozi iar lacrimile . 
O lacrimă de- a ei căzu pe obrazul lui Dona , care se trezi numaidecât , taman când și balaurul se apropiase de ei și văzându -i , se bucura , că avea de mâncat doi inși , în loc de unu ’ , ca -n celelalte zile . 
Flăcăul însă , le face semn sălbăticiunilor lui și - când mi se repeziră astea la balaur , praful s- alese de el . Care cu o ciosvârlă se pomeni , care dobândi vreun ciolan , care altceva , ce- a putut fiecare . 
Începură atunci a vui apele , văioagele , pâraiele , de ziceai : ce- o mai fi și asta ? ! Că înainte , balaurul slobozea apa doar de- un deget . 
Dona își trage cuțitul de la brâu , și retează cele nouă limbi ale balaurului , din tot atâtea capete , le- nșiră pe- un fir de mătase și apoi le azvârle pe după gât . 
Se mira toată lumea , uluită de ce auzea , dar nimeni n- a cutezat a merge să vadă ce se petrece . 
Un harap , care o adusese pe fata împăratului la balaur , și ședea pitit , cum văzu că fiara și- a dat duhul , nu mai pierde vremea , ci se furișează și- i împlântă lui Dona cuțitul , pe la spate , de- l lasă mort . Apoi o silește pe fată să jure că tace chitic , dacă vrea să nu -i zboare și ei capul . Fata a jurat , ce să facă ! 
Aflând împăratul că harapul îi scăpă fata și omorî și balaurul , nu mai putea de bucurie ! Ce să -i deie , ce bine să -i facă , - hai să -i dea pe fiică-sa de nevastă . Tocmai pe gândul harapului ! Într- o săptămână urma să se facă nunta . 
Bietele sălbăticiuni ale lui Dona , plângeau tot timpul după stăpânul lor și nu se mișcau de lângă el . 
În timp ce- l jeleau așa , poftim că se lasă în jos o pasăre cântătoare , care începe a zice din pliscul ei micuț : 
- Dacă vreți să se trezească la viață , puneți mâna pe o păsăruică frumoasă , ca mine , tăiați -o și picurați -i sângele în urechea voinicului . Uite-așa tot îi zicea pasărea cântătoare . 
Vulpea o asculta cu gura larg căscată , și cu cât păsăruica zicea , cu atât și ea se apropia și se ruga : 
- Cum ziseși , păsăruică dragă , că -s bătrână , n- aud ? Îs femeie bătrână . Dă-te-ncoa , încoa - că bătrânețea asta mă surzi rău . 
Pasărea se tot lăsa mai jos , pe- o creangă , pân ce vulpea , cu tertipurile ei , odată țâșni și o înhăță : 
- Păsăruică frumușică - îi zise vicleana - cu lumânarea să te fi căutat , și nu dădeam de tine la un ceas de mare trebuință , ca ăsta ! 
Atât , și îi și smulse căpșorul , picură sânge în urechea lui Dona , și flăcăul învie pe loc . 
Lui Dona îi păru că dormise de- adevărat , și odată trezit , a zis : 
- De ce mă trezirăți ? Ce dulce mai dormeam ! 
- Ce somn , vai și vai de tine , că asta fu moarte curată ! - așa îi strigară fiarele într- un glas , și înșirară tot , cum îl omorâse harapul . 
- Măi , să fie ! - a zis el - să mă ucidă un harap ? Stați , să vedeți ce- i fac ! 
Și a și plecat , hai-hai , și- a ieșit chiar spre satul împăratului . 
Se nimerise tocmai în ziua nunții fetei de împărat cu harapul . Dona , intrând în sat , se opri la o băbuță , să bea puțină apă că se uscase de sete . Din una , din alta , baba îi spuse că azi era aci nuntă mare , fiindcă se mărită fata împăratului - cu harapul ce- a scăpat -o de la moarte . 
Dona , auzind tărășenia , se duce - așa nechemat , drept la biserică , unde urma să fie cununia . 
Când să -i binecuvânteze popa , la cununie : „ Stați așa ! - strigă el . Nu ăsta a scăpat -o de moarte ! “ 
Fata de împărat , cum îl văzu , i se însenină sufletul . 
Cum-necum , a ajuns voinicul înaintea împăratului . Harapul , și el , ca să -și apere cinstea , îl învinuia pe Dona - că ar minți . 
După ce turui harapul așa , destul , îl ascultară și pe Dona . 
Uitasem să spun , - harapul retezase cele nouă capete ale balaurului , și le- adusese cu el , drept mărturie a vitejiei sale ... 
Vorbi acum și Dona : 
- Întreba-v -aș : ați mai pomenit capete - fără limbi ? 
- N- am pomenit ! - grăi împăratul . 
- Atunci , ia luați seama la capetele balaurului : unde li -s limbile ? 
Se uită ei , - toate erau fără limbi ! 
Harapul , că hâr ! , că mâr ! , se apăra și el , că a tăiat și limbile , dar nu mai știe ce- a făcut cu ele , și- așa , și pe dincolo ... Nimic ! Vorbele lui au fost în vânt , fiindcă Dona a și scos limbile din sân , unde le- ascunsese , și le dădu împăratului , să le vadă . 
Când o chemară și pe fata împăratului , să spună și ea cum și ce- i , a arătat și dânsa adevărul , din cap până -n coadă . 
Și mi- lprind atunci pe harap , și mi ți- l leagă de doi cai sălbateci , și- i plesnesc pe ăștia peste dosuri , de- l făcură - tot ciosvârte și hartane ! După care , Dona se însură cu fata de împărat . La masă însă , împăratul suspină , înainte de- a duce ceva la gură . Când se sfârși masa , iar suspină ! 
- Ce te- apasă , mărite doamne ? îl întrebă de astă dată Dona . 
- Cum să -ți spun , fiule ? Că mai am eu un cui în inimă : în ciumata ceea de pădure e un vad rău ; de câte ori îmi trecu oștirea pe acolo , înapoi nu s- a mai întors ! De- aș scăpa și de necazul ăsta - nimic nu mi- ar mai trebui pe lume . 
Ce fel de vad era acela ? De câte ori era să treacă suflet de om pe acolo , se pomenea o grindină , o furtună , de ziceai că -i sfârșitul lumii . Se afla aci o babă-vrăjitoare , trăind în coliba ei . Cum începea a tuna , fulgera și- a trăsni , vrăjitoarea îi momea pe trecători să se adăpostească în coliba ei și să aștepte , chipurile până trece furtuna . Odată intrați oamenii la dânsa , baba dădea cu mătura și- i înmărmurea pe toți de- a- n- picioarele . 
Dona , ca să nu -i strice bucuria socrului său , își chemă sălbăticiunile , și - hai să vadă ce e , fie ce- o fi ! 
Abia sosiră acolo și - poftim ! începe un bubuit și- o furtună , de se zgâlțâia pământul din țâțâni . Iat -o și pe blestemata ceea de babă , cu vocea ei dogită , chemându -l în colibă - până se liniștește furtuna . 
Doar el a intrat la adăpost , împreună cu fiarele , și - când dă baba o dată cu mătura , marmoră i- a făcut ! 
În clipa aceea , inelul fratelui lui Dona , - că frați se socoteau voinicii ăștia doi - sângeră pe loc ! Iar băiatul înțelese că nu e lucru curat , și că frățâne-său trebuie să i se fi întâmplat mare silnicie . De- aia o și porni , să -l scape de necaz , unde -o fi el . 
Haida-haida , din om în om , îi dădu de urmă , și ajunse în satul împăratului . Împăratul , când îl văzu în codru , cu sălbăticiunile după el , crezu că e ginere-său . Doar când luă seama că fiarele nu erau parte bărbătească , înțelese cine e și îi povesti tot ce- a fost . 
Asta voia și tovarășul lui Dona , ca să știe ce are de făcut . 
Și , îndată ce se vede în pădurea cu pricina , se pornesc din nou grindina și furtuna , turbate . Baba-vrăjitoare îl chemă și pe el în colibă , să stea acolo pân ’ ce trece furtuna . Atâta că , isteț la minte , băiatul i- o întoarce cam așa : 
- Lasă , mamaie , n- avea grija mea , că vin eu ! 
Și n- a intrat în colibă , până n- a stat furtuna , și grindina . Ei , dar măturoiul babei avea putere numai cât ținea grindina , și furtuna . Cum treceau astea , nu mai făceau doi bani nici vraja , nici mătura ei . Iar astea nu țineau mai mult de trei ceasuri . 
Se repede voinicul în cele din urmă la babă , cu fiarele lui , o apucă pe vrăjitoare de ceafă , și- i șuieră : 
- Îl vreau pe frate -meu , zgripțuroaico , altfel te fac fărâme ! 
Vrăjitoarea , strânsă cu ușa , îl învață pe băiat să ia o cupă de pe- o policioară , cupă cu apă descântată de cele trei ursitoare , să -l stropească cu ea pe Dona , și are să se trezească numaidecât . Cu apa asta , flăcăul îi învie pe toți câți fură împinși de soartă să treacă pe aici . 
Încinseră apoi un cuptor , de nouă ori l- au încins , și când mi ți- au azvârlit -o acolo pe babă , scrum s- a făcut ! 
Și , uite-așa , s- au întors voinicii ăștia la împăratul și se- nsură și noul venit , după care coborî împăratul de pe tronul lui , și- i puse pe cei doi tineri în loc . Iar tinerii își împărțiră frățește împărăția , își aduseră și părinții aci , și- or mai fi trăind încă , de n- or fi murit , cumva . 
Cam așa a fost ! 
FRUMOSULE , ISTEȚULE ... 
A fost odată un flăcău - frumos ca soarele , falnic precum un chiparos și viteaz ca un leu . Era tocmai în puterea vârstei . Într- o zi , trecând el pe lângă o pădure , dă de o babă . Baba , văzându -l atât de chipeș , își zise : „ Ăsta -mi trebuie “ . 
- Voinicule , grăi bătrâna , stăi să -ți fac un bine . 
Flăcăul se opri , și baba , iar : 
- Frumosule , istețule , ia intră tu în scorbura asta , și ai să te pomenești într- o sală . În sală dau trei odăi ; în una e un câine cu ochiul cât gura de pahar . Să -l strigi - „ frumosule , istețule ! “ - după care , liniștit , dă -l jos de pe lădoi și ia -ți de- acolo parale , cât poți duce ! 
Treci după aceea în ailaltă odaie ; și acolo dai de un câine - cu ochii cât pietrele de moară ; Zi -i și ăstuia , „ frumosule , istețule ! “ , ia -l apoi de pe ladă , descuie lada și ia -ți bănet cât vrei . 
La urmă , intră și- n odaia a treia . Ai să dai acolo peste un câine atât de uriaș , cum n- ai mai văzut de când ești . Faci la fel , ca până atunci , cu celelalte javre - și iar te încarci de parale după pofta inimii . Printre banii ăia vezi că dai de un amnar ! Ia -l și adu -mi -l numaidecât , altfel te las acolo , jos ! 
Flăcăul cel falnic , netemător de nimică , nu -și pierde vremea , ci coboară pe loc , legat de un brâu , și ajunge în sala cu pricina . Cum îl învățase baba , așa făcu : îl alintă pe câine cu „ frumosule , istețule “ , îl dădu jos de pe comoară , și se încărcă de parale de aramă . 
Trecu -n cealaltă odaie . Tot așa : „ frumosule , istețule “ , se dădu cu binele pe lângă câinele cu ochii mari cât pietrele de moară , îl coborî de pe comoară , unde era cocoțat și- și umplu sânul cu bani de argint . 
Apoi intră la dulăul ăl mare . Cu „ frumosule , istețule “ , îl coborî și pe- ăsta și își luă - de- acum bani de aur - cât a putut să ducă . Închise frumos ușa după el , și a ieșit din odaie , își aminti că uitase să ia amnarul . Scutură el de brâu , să -l tragă afară , și , ajuns sus , îl întreabă baba : 
- Dar amnarul , l- ai adus ? 
- Nu , bunico , uitai de el ! Uitai , că -mi fu gândul numai la blestematele ălea de parale . 
- Dacă -i așa , zise baba , poftim ! , pân ’ nu -mi vii cu amnarul ( era ceva cu acest amnar , de- l dorea baba atât ! ) - nu vezi lumina ! 
Și dădu drumul brâului înapoi . 
Nu după multă vreme , iată -l pe voinic iar , acum cu amnarul . 
Dar , când să i- l dea bătrânei , s- a îndărătnicit să vrea să știe de ce- i trebuiește ! 
El - să -mi „ spui “ , baba - „ nu -ți spui “ , se supără tare voinicul pe băbuță , trage spada din teacă și- i ia capul . După ce făcu isprava asta , nu mai era de întârziat pe acolo . Pleacă el cine știe pe unde ! În locul unde ajunse , părădui paralele repede , cu prieteni , cu femei , că nu -i mai rămase nici lețcaie în pungă . 
Stând el supărat într- o zi , că n- avea chef de nimic , se gândi să -și aprindă o țigară . Își scoate amnarul să scapere , scăpără , și- ndată apăru câinele cel cu ochiul cât gura paharului - într- un suflet . 
- Ce- mi poruncești , stăpâne ? 
- Ce- ți poruncesc ? - zise voinicul , care -și freca ochii de mirare : bani , bani ! - că -mi crapă măseaua după ei ! 
Nici n- apucă să spună , că iată - câinele se și duce , și- ntr -o clipită îi aduce la picioare un sac întreg de bani de aramă . 
După ce îi tocă până la unul , mai scapără cu amnarul , lovind de două ori , și - se și arătă câinele cel cu ochii cât pietrele de moară . 
- Poruncă , stăpâne , zise ăsta . 
- Lovele vreau , lovele ! 
Și , la fel , până te- ai întoarce o dată , îi aduse un sac de arginți . 
Numai că voinicul îi topi repede , în câteva zile . Și iar aleargă la amnar , scăparea lui . Trac ! , o dată , trac ! - până la trei , iată că se ivi Baliuca , cel mai fioros dintre dulăi . 
- Poruncește , doamne ! 
- Bani ! Vreau bani ! zise ăsta din nou . 
Cât ai scuipa - dulăul Baliuca se și întoarse cu un sac doldora de galbeni . 
Ce se gândi atunci flăcăul ? Bani am acum , berechet . Nimic nu -mi lipsește , ce să zic ! Ce- mi lipsește însă - e , nevasta ! 
Cu atâta bănet , sigur - găsești și nevastă , și încă , frumoasă ! 
Trăia , prin partea locului , un împărat . Care avea o fată - n- am cuvinte să spun cât de chipeșă era fata lui . De- aia o și păzea , să nu pățească ceva , o ținea sub douăsprezece chei . Flăcăul nostru , cum auzi de fata asta , se și aprinse după dânsa și jură că ori o ia , ori altfel nu -i chip s- o mai ducă ! 
Ei , dar cum să facă , să dreagă ? Hai , iar la amnar ! Îl dă pe cremene și , iată -i , câinii , tustrei , deodată . Și le poruncește să i- o aducă numaidecât pe fata împăratului , că altminteri nu se poate ! 
Câinii se și prăvăliră spre palaturile domniei , să le dărâme și alta nu ! A tunat împăratul , și- a chemat oastea la luptă . Ți- ai găsit cu cine să te bați ! Chei , porți - săreau de la locul lor , și , într- un minut - frumoasa fiică a craiului era în brațele voinicului ! 
A doua zi , flăcăul trimise fata înapoi , împăratului , și- i ceru să i- o deie de bună-voie , dacă nu - vina n- o să fie a lui . 
Ei ! - poftește numai de nu i- o da ! 
Și au făcut pe urmă nuntă împărătească , iar împăratul , văzând el cât de pricopsit e giner-su , coborî de pe tron și- l puse să domnească pe tânăr , și nu se mai amesteca într- ale împărăției , mulțumindu -se , de- acum , să tragă liniștit din ciubucul său . 
Astea au fost , și - sănătate la toți ! 
FEMEIA CU TREI FECIORI - ȘI NEGUSTORUL 
A fost odată , ca niciodată , că de nu era - nu se povestea . 
A fost odată o biată femeie , săracă de tot , care avea trei feciori . Atât de săracă era ea , că n- avea nici ce le da de mâncare . 
Într- o zi , trecu pe- acolo un negustor care tot striga : 
- Care ai băieți , să -i iau ucenici ? 
Femeia cea sărmană ieși în poartă și- l chemă : 
- Hei , omule ! Matale cauți băieți ? 
- Eu ! 
- Dacă ți- l dau pe al meu , îl iei ? 
- De ce să nu -l iau ! 
Și- l dete pe fecioru-său ăl mai mare , și își primi banii , femeia . 
Negustorul luă băiatul și vru să -l urce pe muntele cu diamante . 
Pe muntele ăsta , nimeni nu putea să urce . Cum să facă și să dreagă negustorul , să -l urce pe băiat ? Îl coase bine într- o piele și îl azvârle apoi pe niște gunoaie . Aci se strânseră corbii și ulii și - trage unul , trage altul de sacul de piele , până îl târâră sus , pe muntele cu diamante . Feciorașul , după ce corbii sfâșiară pielea , ieși și el din sac și începu a strânge diamante . Atunci strigă negustorul la dânsul : 
- Hei , feciorașule , ia aruncă -mi diamantele ! 
Și băiatul umplu un sac mare și- l dădu la vale . 
- Acuma , câinii să te mănânce acolo , nefericitule de tine , îi zise negustorul . Rămâi sus , pân-ăi muri de foame ! 
Își luă sacul , negustorul , și își văzu de treabă . 
A doua zi , iar se arătă prin sat , strigând la fel : 
- Care ai băieți , să -i iau ucenici ? 
Tot femeia aceea sărmană ieși din casă , și zise că ea are . 
Negustorul i- l luă și pe- al doilea băiat și- i făcu ca și celui dintâi . Și iar la drum prin sat , și cum îl văzu și- l auzi femeia cea săracă , îi dădu și feciorașul al treilea , pe care îl mai avea , e drept - cu inima grea că se despărțea și de ăsta , dar - ce- și spunea ea ? : decât la mine - și să -mi moară de foame , mai bine departe , să se lumineze și ei . 
Negustorul făcu și cu cel mic ce făcuse cu cei mai mari , doar atât că prîslea - cum ajunse pe muntele cu diamante , în loc de pietre prețioase , îi aruncă pietroaie curate . Dar îi azvârli , nu glumă - că -l omorî cu ele ! 
Apoi , răscoli muntele și , într- o râpă , undeva , își găsi frații , morți-îmbățișați . După ce- i plânse destul , de- ți sfâșia sufletul , aplecat asupra lor , tot amintindu -și atâtea necazuri avute , trăite împreună , își șterse ochii și- o porni așa , unde l- or duce picioarele . Și , ajunse taman într- o livadă de toată frumusețea . În acea livadă se afla o fântână cu apă limpede ca lacrima , și un copac stufos , umbros își întindea cregile deasupra ei . Și ce credeți ? În fântână se scăldau trei zâne - toate trei - să le iei capul și să te tot duci cu el , alta nu ! 
Feciorașul , doar ce le zări și își pierdu capul , atât de frumoase erau . Și hotărî cum să facă și să dreagă , numai să nu le scape din mână . Se furișă el , ușurel , de- a bușilea , până la dânsele , și le luă cămășile . Zânele nu -l simțiră deloc , dar când să se facă nevăzute - cată cămășile colo , cată ici , ia -le de unde nu -s ! 
- De le- ați căuta până mâine , le strigă el - și tot nu le găsiți ! Cămășile -s aci , la mine : înviați -mi mai întâi frații și- apoi văd eu dacă vi le dau . 
Zânele , ce să facă , n- au încotro ! Nu asta , dar orice le- ar fi cerut , ar fi făcut , și- n foc ar fi sărit - dacă le zicea el să sară . Așa stând lucrurile , numaidecât i- au înviat ele pe frații mezinului . Totuși , ți- ai găsit să le dea el cămășile cu una cu două , bietele zâne ! 
- O să mergeți cu noi ! - le ceru el , și vrând-nevrând , au mers zânele cu ei , ca niște mielușele ... Parale au făcut băieții , chiar prea multe , doar aveau diamante de nouăzecișinouă de feluri . Maica lor , când îi văzu așa împovărați de bani , bucuria ei ! 
Toate ca toate , da ’ nurorile ei - parcă dintre stele coborâseră ! Când or vedea -o la biserică pe ea , cu așa nurori , ce- o să se mai ție fudulă ! O să înnebunească lumea de gelozie . Nu -și mai încăpea în piele de bucurie , și- și tot făcea cruce și își zicea : 
- Fie binecuvântat creștinul acela care îmi luă feciorii de lângă mine , de- au ajuns ce se vede , cum nu mă așteptam ! 
- Mamă , mamă , lasă binecuvântările , îi zise mezinul , că numai om de omenie n- a fost creștinul tău , căci numai binele nu ni l- a vrut , și află despre fete - că nu le- am luat cu cununie , deci pregătește -te să facem nuntă ! 
Și începu o nuntă - de joi până joi - la care , pe cine nu chemară și ce bunătăți nu avură din belșug ? Domni din cei mari , erau aci cu însuși craiul țării aceleia în capul mesei , fericit că a avut viață lungă să apuce să vadă asemenea nuntă și așa mirese ! Și n- a lipsit nimic din ce era mai de preț , ca bunătăți , de parcă Dumnezeu le- a dat de toate , pentru nunta asta , cu amândouă mâinile ! 
Și s- au veselit , și au horit - care cum a vrut ! Și după ce fiecare a jucat în fruntea horei , „ Să intre în horă și miresele “ - așa a tunat deodată craiul . Dar miresele se codeau , că vezi doamne , le lipseau cămășile . 
- Ei , asta -i bună ! zise craiul , îmbrăcați-vi -le acum ! 
Prîslea , ce- o fi fost în capul lui - a scos și le- a dat cămășile , ca un prost ! Le îmbrăcară , zânele și s- au pus pe un joc , să se frângă , nu alta . Și când nuntașii se minunau mai tare și se întreceau care mai de care să cinstească lăutarii cu un galben mai de preț , - zânele țâșniră , își luară zborul - și încă și acum se tot duc ! 
Și așa rămaseră bieții băieți cu buzele umflate dinspre partea mireselor . Doar atât , că având ei parale berechet , au luat alte fete , tot de neam crăiesc . 
La nunta lor fusei și eu - și- am jucat , de m- am frând de șele ! Acu ’ - să mai țopăie și alții , până -mi mai trag și eu sufletul . 
COCOȘUL 
A fost - ce n- a mai fost : 
A fost odată o babă și un moș- 
Baba și cu moșul aveau o găină și un cocoș . 
Dând ei în boala certurilor și nemaiputând trăi împreună , și- au pus în cap să se despartă . Și așa au și făcut . 
Toată casa și avutul lor erau - găina și cocoșul . 
Baba a luat găina și moșul , cocoșul . 
Cocoșul , într- un rând , scurmând în gunoi după hrană , peste ce dă ? Peste un galben ! Îl ia în plisc și hai ! , să -l ducă moșului . Mergând el așa , iată că -i iese în drum fiul craiului . Ăsta , dacă -l văzu cu galbenul în plisc , ce se gândi ? „ Să știi că -l fură de la noi , altfel - de la cine îl putea avea ? “ Asta a zis , și i- l și luă . I- l luă , dar și- a prins beleaua cu cocoșul , că ăsta nu s- a lăsat păgubaș . Se urcă pe gunoaie și se porni a zice : 
- Cucurigu ... ! Fiul craiului mi- a luat galbenul ! 
- Măi , ce mai măgar ! , zise craiul , - nu i- i rușine să mintă așa ? Păi , noi să -i luăm lui galbenul ? 
Numaidecât porunci craiul : „ Să mi- l prindeți și să -l azvârliți în haznaua cu galbeni , să înghită , să înghită - pân ’ ce s- o sătura și- o plesni , ca să vadă că nu ne calicim noi pentru un galben “ . 
Îl azvârliră în hazna și înghiți cocoșul la galbeni , de nu mai avea loc în pipotă . Când veniră oamenii craiului să vadă dacă și- a dat duhul , numai ce deschiseră ei ușa că o și zbughi afară . Merge - glonț , la moș și- i zice : 
- Moșule , atârnă -mă de grindă , așterne o velniță de mătase , ia o vergea de aur și bate -mă pân -oi zice : ajunge ! 
Moșul făcu întocmai . Se puse cu vergeaua pe el , - na ! și na ! , până -l aude pe cocoș : „ Ajunge ! “ Când , ce să vezi ? Pe jos , fratele meu - galbeni și iar galbeni ! Bătrânul nu -și mai încăpea în piele de- atâta bucurie . 
În ziua următoare , iese iar cocoșul la gunoaie și începe din nou : 
- Cucurigu , cucurigu ! - fiul craiului îmi luă galbenul ! 
Când se află la curte , foc se făcu craiul , care strigă : 
- Măi , măgarul ! Nu -i e rușine să mintă așa ? Ieri , toată ziua a înghițit la galbeni în hazna , și tot nu se satură ! Mai și țipă acum , să -l audă toată lumea , ca să nu mai putem scoate capul în târg ! 
Asta zise craiul , și dădu poruncă să -l prindă iar pe cocoș și să -l azvârle în herghelie , să -l omoare iepele , să -l strivească în copite . Dar , ți- ai găsit cocoș să -i pese lui de- atât ! Cum se văzu între iepe , a și început , pe limba lui : 
- Cucuriguuuu ! - vino lupe , vino vulpe să mâncați iepele craiului . 
Și - „ cucurigu-cucurigu ... “ - iată lupul , iată vulpea , care nu așteptară să fie chemați de două ori , și se și repeziră la iepe , - hap ! , hap ! , una după alta înghițindu -le , de n- a mai rămas nici picior din toată herghelia . 
Și iar o-ntinde cocoșul înspre palatul craiului . Îi iese -n drum râul , care -l oprește în loc . 
- Râule , râule , îi zice cocoșul , dă -te la o parte , că mă așteaptă acasă . 
- Păi , sigur ! , zice râul . Nu mai pot eu că te- așteaptă ! 
- Râule , fă -mi loc , râule , că năpârca va ști de tine ! 
Și , el o vorbă , râul alta - se- ncăierară și : poc ! , râul , poc ! și cocoșul , până la urmă a picat râul , dovedit de cocoș . Atunci se- apucă cocoșul și soarbe tot râul , de n- a mai lăsat din el nici picătură . Apoi , cât ai zice pește , cocoșul și ajunge iar pe grămada de gunoi ! 
Și din nou , pe limba sa : 
- Cucuriguuu ! - fiul craiului mi- a luat galbenu ’ ! 
- Măi , măgar nerușinat ! - zice craiul , nu -ți ajunse câte îmi făcuși , și încă mă mai înjuri ! Prindeți -l , ceru dânsul , și să mi- l ardeți în cuptor , scrum să -l văd ! 
Au încins cuptorul de nouă ori și- l azvârliră pe cocoș acolo , să -l ardă de viu . Dar , ți- ai găsit cocoș , să -l arzi ! Numaidecât , năzdrăvanul ăsta își căscă pliscul de două-trei ori și - ce să vezi ? Cuptor , palat - pieriră sub apă , de n- a mai rămas piatră pe piatră aici . 
De- acum , cocoșul și moșul se- așezară pe trai . 
Într- o zi , ce- i dă -n gând moșului ? - să -și măsoare galbenii . Dar , neavând măsură , cere găleata babei . Găleata însă era murdară de catran pe fund , și când moșul i- o înturnă babei , nu băgă de seamă că un galben rămăsese lipit de găleată . 
- Așaaa ! - zise baba , ai măsurat galbeni cu găleata ? 
- Eh ! , făcu moșul , mă gândeam să nu -ți spun , dar dacă tot ai aflat , mă rog , așa e ... 
- Bine , dar , de unde atâta bănet ? 
- Cum de unde ! Să -mi trăiască cocoșul , că el mi- l aduse . 
- Dar cum făcuși , de ți- l aduse ? 
- Cum să fac , a zis moșul , - îi dădui o papară bună și- l trimisei să scurme între gunoaie . Când se întoarse , îl atârnai eu de grindă și , m- am pus iar cu bătaia pe el - c- o vargă de aur : arde -l , arde -l , până mi- a umplut casa de galbeni . 
Baba vru să facă și dânsa ca moșu : îi dete găinei o bătaie bună , și o trimise la gunoaie . La întoarcere îi mai arse câteva - și biata găină își dădu duhul . 
Rămânând baba singură , și fără avere , se rugă tare de moș s- o primească la el - să aibă și ea o bucătură , să nu moară de foame . 
Moșului i se rupea inima de milă pentru băbuța lui , și - haide , o chemă la el , c- a vrut Dumnezeu și are de unde mânca și ce să îmbrace și dânsa . 
Și uite - așa a fost . 
FIUL DE ÎMPĂRAT CARE MOARE ȘI ÎNVIAZĂ IAR 
A fost odată - ce nu s- a mai văzut ! 
A fost odată un împărat . Împăratul acesta avea și- o-mpărăteasă . 
Această împărăteasă , de câte ori îi hărăzi Dumnezeu copii , numai fete a născut . Acuma , împărăteasa rămăsese din nou grea , tocmai când împăratul a fost să plece la război . La despărțirea de- ai săi , de- acasă , el a lăsat vorbă mamei sale și i- a poruncit așa : 
- Măicuța mea , dacă femeia -mi va naște fecior , să -mi dai de veste ; dacă -i iar fată să nu mă înștiințezi deloc , pentru că are să -mi fie greu . 
Veni sorocul și- și făcu Dumnezeu milă , și- i dete împărătesei fecior . Mama împăratului - de- o palmă a crescut , atât s- a bucurat , văzând ea și- o cruce de bărbat într- atâtea fete . Îl așteptaseră - ca pe- o cireașă coaptă , pe băiat . Și- i zise soacra atunci norei sale : 
- Fata mea , dragul nostru împărat mi- a poruncit , la plecare , să -i dau de veste , dacă naști fecioraș iar de- i fată , ba . 
Împărăteasa tare se mâhni , auzind asta : 
- Nu ! zise dânsa , parcă mie -mi plăcea să tot nasc fete ? Ce puteam eu face , dacă Dumnezeu mi le trimetea ? Nu pricep de ce aruncă împăratul toată vina asupră -mi ! 
Și , supărându -se , împărăteasa n- a mai vrut să -l vestească pe împărat că , de astă dată , are fecior . 
Băiatul creștea zi de zi , înalt și frumos , și la vremea lui începu a merge la școală . Dar , de Crăciun , de Paști , toți copiii , toți tovarășii lui de joacă își povesteau unul altuia ce le- au adus părinții , tații , doar el tăcea , bietul ; ședea închis în el , ce să zică , știind că n- are tată . Într- o zi , în ajun de sărbători , auzind el cum se lăudau copiii cu ce le- au luat ai lor , îi veni tare greu , și- a fugit de la școală și s- a dus la maica lui , acasă , și- a întrebat -o așa : 
- Mamă , eu nu am tată ? Numai ceilalți copii au , de le cumpără tot felul de minunății ? 
Mamă-sa , la început n- a vrut să -i vorbească de asta , ca să nu -l mâhnească , dar până la urmă tot i- a vorbit : 
- De , dragul mamei , ai și tu un tată , dar uite-așa și- așa stau lucrurile : tată-tău se duse în război , tocmai când să te naști tu . Și , nu știu ce- i veni lui , să ceară să -i dăm de știre numai și numai dacă are să aibă băiat . Eu m- am supărat pe el , fiindcă arunca asupra mea - ceea ce vine de la Dumnezeu , și nu -i mai trimisei scrisoare , când te născuși tu . El , după ce așteptă cât așteptă , sfârșindu -se și războiul acela , s- a tot dus în lume - și dus a fost . Îl plâng și eu , și tare aș vrea să mai dau ochi cu el , dar nu -i chip . 
Băiatul nu era dintre cei ce se sperie și de umbra lor , ori vreun pică pară mălăiață , cum sunt atâția . El era destoinic , dintre cei ce fac pârtie , și când își punea ceva în gând , nu se lăsa pân ’ ce- l vedea împlinit . 
Aflând din gura maică -si cum e treaba , se duse să -și caute un tovarăș , cu care să plece după tătâne-su . A găsit unul , de vârsta sa , și l- a tocmit . Maică-sa , cum sunt toate mamele de iubitoare , n- a vrut să -l lase să plece , - că -i rău printre străini , și e greu , că se pierde pe- acolo , că -i sucește capul vreo fată , de rămâne departe , cine știe unde , - și ce să facă ea apoi , fără fecior . Și încă multe alte a înșirat biata mamă , dar nu -l putu scoate dintr- ale lui ; el o ținea una și bună , că „ mă duc “ , și nici n- a fost chip să -l înduplece cineva ! 
Ce să mai zică nefericita de mamă , - l- a lăsat și ea , să facă după vrerea lui . 
- Du -te , dragule , dacă nu poți altminteri , dar - să -ți leg un semn , aici , la mână , la brațul drept , să te cunoască tatăl tău . 
Și porniră cei doi prieteni , la drum , așa - în lumea largă . Și- au mers ei , și- au tot mers , până s- au încins de sete . Când tocmai le ieși în cale o fântână părăsită , într- un câmp pustiu , unde nu se pomenea nici urmă de om . Doar ei doi . Dar , cine să se coboare în ea , după apă , că fântâna n- avea ciutură . Unul „ intră tu “ , celălalt , „ ba , intră tu “ , - au tras la sorți în cele din urmă , și- a picat să se scoboare fiul de împărat . Ăsta se scoborî și , neavând cu ce să bea apă , își scoase căciula și o umplu . Tovarășul său , un băiat de pripas , dar șiret destul , îi ceru să bea el mai întâi . Fiul de împărat îi făcu pe plac . Numai că , nemernicul ăla , după ce bău , a trântit capacul peste gura fântânii ! 
Fiul de împărat credea că pripășitului îi arde de joacă și că se ține de glume , să mai râdă și ei , și- i zicea : 
- Ei , hai ! - destul cu joaca , și- mi dă drumul , că ne- apucă noaptea pe- aici și rămânem pe- afară , neadăpostiți . 
- Nu -ți dau drumul , zise pripășitul , până nu -mi treci mie semnul ce- l porți pe brațul drept , de ți- l dete mamă-ta . 
Fiul de împărat își dădu seama că se- ngroașă gluma și că aici nu -i vorba de joacă . Ce putea face ? Bea , Grigore , agheasmă ! 
- Dă -mi drumul , să ies , a strigat el , că -ți -l dau , semnul ! 
Și- l scoase , și i- l dădu , printr- o crăpătură . 
- Tot nu -ți deschid , zise pripășitul , până nu mi te juri și iar să mi te juri că tu , din clipa asta , ai să fii pripășitul și eu - fiul de împărat . 
Se legă cu jurământ fiul de împărat , și zise : 
- Mă jur și iar mă jur , că tu ești , de- acum înainte , fiul de împărat , iar eu , tovarășul tău de drum - să mor și să înviez , și numai după aceea să -i spun tatei adevărul ! 
Pripășitul era câinos , ce să spun , un adunat de pe drumuri , un fel de copil din flori . 
Dacă făcu jurământul ăsta , greu ca muntele de piatră , i- a ridicat capacul , și ieși fiul de împărat , galben ca turta de ceară : o făcuse , sărmanul , o cam băgase pe mânecă - așa viteaz , cum era . 
Ei , dragii mei , și vitejia , ca să ți- o arăți , îți trebuie un prilej potrivit . 
După aceea , o luară iar din loc și , întrebând din om în om , au aflat pe unde hălăduiește împăratul . Îi trimit ei veste , să le iasă în întâmpinare , că -i aduc noutăți din locul lui de baștină . 
Împăratul îi întâmpină cu bucurie , dar nu știa care este fiul lui . Fiindcă , fiul de împărat , cum se legase prin jurământ , a spus că pripășitul este fecior domnesc , și că el e doar tovarășul său . Atunci , tatăl și fiul mincinos se sărutară , se îmbrățișară și intrară în palat . 
Se revărsară a doua zi zorile . Pripășitul se așeză temeinic aci , picior peste picior ; tocmai privea înspre grădină . Vede acolo flori , câtă iarbă - să te uluiești ! Și- i plăcu un trandafir , și- i ceru tovarășului său - fiului de împărat , să i- l aducă . 
- Nu , zise împăratul , acolo nu poate intra nimeni , că păzește un balaur cu două capete . Balaurul ăsta doar pe mine mă cunoaște - că -s stăpânul grădinii , și pe grădinar , care îngrijește și udă grădina . Să meargă grădinarul să -ți aducă floarea . 
Îi ziseră fiului de împărat să poruncească grădinarului să rupă un trandafir . Fiul de împărat a întrebat de grădinar , dar dacă nu -l găsi pe loc , se duse el în grădină . Habar n- avea că dă peste un balaur cu două capete acolo . Numai că - balaurul ăsta era năzdrăvan . Doar văzându -l , l- a cunoscut că e fiu de împărat , nu se atinse de el , și- i zise : 
- Făt-frumos , deschide gura ... 
Băiatul deschise gura și balaurul cu două capete îi scuipă în ea , iar ăsta se pomeni că știe toate limbile pământului . Știa acuma cum vorbesc vrăbiile , rândunicile , toate păsările , toate animalele din lume . A cules apoi câțiva trandafiri și- i duse pripășitului . Ăsta se uita prin fereastră la fiul de împărat , să -l vadă înghițit de balaurul cu două capete , și mult se mai miră când îl văzu că scapă nevătămat . 
Pripășitul - măi copii , dacă s- a pomenit cu de toate , fel de fel , începu a crede că așa a dus -o de când lumea . Numai o grijă îl rodea : cum să se descotorosească de fiul de împărat , cum să -l facă să -și frângă gâtul în vreun chip , că -i stătea ca spinu -n ochi ! Se- ngrozea , nemernicul , c- ar putea ieși la iveală adevărul într- o zi . Și de ce- i era groază , până la urmă n- a scăpat . 
Într- o zi , împăratul sta la masă , cu pripășitul . Fiul de împărat , în picioare , le căra mâncăruri , le turna să se spele , robotind , robotind . În timpul ăsta , iată că vin două rândunici și cip-cirip , cip-cirip , se certau pentru o fărâmă de beteală : una voia s- o ia ea , iar cealaltă nu i- o lăsa . Cum fiul de împărat le înțelegea graiul , pufni în râs că se pot certa pentru atâta lucru . Pripășitul crezu că râde de dânsul și se plânse împăratului : 
- Bagi de seamă , tată , cum râde amărâtul ăsta de noi ? 
Împăratul se înfurie , cum un nimenea ca ăsta poate râde de el și de fiu-său , și porunci să -l strice ! Feciorul de împărat , văzând că se încurcă treaba , le- a spus de ce râde el : 
- Dar nu vă faceți păcate cu mine , că eu nu de voi râd , ci de rândunicile astea , care se ceartă pentru o fărână de beteală , ruptă de la vălul fiicei lui Viteaz-împărat - din țara păsărelelor . 
- Dacă -i cum spui , zise pripășitul , să mergi să mi- o aduci pe fata Viteazului - din țara aceea , a păsărilor , să -mi fie mireasă . 
Pripășitul trăgea nădejde să -l piardă astfel pe băiat , că nu -i era lui atât de însurătoare . 
Fiului de împărat , auzind asta , i s- a tulburat mintea în cap ! Cum să facă și cum să dreagă ? Se duce la balaurul cu două capete și- i spune necazul , și- i cere sfatul . 
- Nu te speria , îi zise balaurul cu două capete , că nu te las eu , om duce împreună orice ar fi să vină . Du -te și- i spune împăratului să -ți facă două părechi de straie , cusute cu fir de aur , și să -ți dea și- o traistă cu galbeni , cu care s- o putem amăgi pe fata împăratului . 
Băiatul îi cere toate lucrurile astea împăratului , care i le dădu . Și- o porni apoi cu balaurul cel cu două capete , și - într- o clipită numai , cât te- ai freca la ochi , balaurul a aprins un fir de păr , a chemat un cal zburător , i- au sărit în spinare , și la palatul lui Viteaz-împărat se pomeniră ! Făt-frumos-fiul de împărat , cum se crăpă de ziuă , se îmbrăcă în mătăsuri și se duse în fața palatului . Straiele lui , pe care cădeau razele soarelui , străluceau de- ți luau ochii . Fata îl văzu și se miră foarte , - cin ’ să fie ? 
Așa o zi , așa două , până-ntr -a treia , când băiatul se hotărăște să meargă și să ceară fata . 
- Viteaz-împărat , zise el , să ne fie cu iertare , dar eu venii să -mi dai fata de mireasă . Și , după vorbă , după port , Făt-frumosul nostru avea față de fiu de domn mare , de fiu de os domnesc . 
Îi zise împăratul : 
- Fiule , de treabă ești , chipeș ești , poate și de neam ești , dar fata tot nu ți- oi da -o , până nu -mi găsești apă-vie . 
În vremea ceea , vezi , se găsea și apă-vie . Băiatul ceru o zi de gândire , și- apoi abia să -i deie răspuns . 
- Îți dau și două , zise împăratul , că n- au intrat zilele -n sac . 
Fiul de împărat alergă la balaurul cu două capete , după un sfat . Iar balaurul îi spuse că trebșoara asta doar mai-marele păsărelelor o poate face . 
Fuga - fiul de împărat la mai-marele păsărelelor ! Și , cum le știa și graiul , s- a înțeles repede cu ele . A chemat împăratul păsărelelor toate înaripatele de pe pământ , și le- a întrebat - care dintre ele are știre pe unde curge apa-vie . Habar n- avea nimenea ! Dar , numărând păsăretul ăsta , s- a văzut că e cineva lipsă . 
- Chemați -o , zise mai-marele păsărelelor , să vină și ea , poate o știi ceva . 
- Dar la ce bun , că e și șchioapă , și c- o aripă ruptă , zise o păsăruică , cum o să știe asta ? 
- Nu e nimic , zise împăratul păsărelelor , întrebarea nu strică . 
Și , minune ! - tocmai asta știa . I- au legat un urcioraș de gât și , târâș-grăpiș ! - se duse și- a adus apă-vie . O luă fiul de împărat și i- o duse lui Viteaz-împărat : 
- Poftim ! Apă-vie îmi ceruși , apă-vie ți- adusei . Alta ce mai vrei ? 
- Făt-frumos , voinicule , stai așa , că mai vreau ; necazurile de- abia urmează ; am un hambar plin cu grâu , porumb , mei , ovăz și multe alte soiuri de semințe ; vreau să le alegi pe toate , până mâine -n zori . 
Și , iar fuga la balaurul cu două capete , să vadă cum face . 
- Nu te speria , că nici asta nu e treabă grea . Du -te la Furnică-împărat , că numai el , cu neamul lui e- n stare să te- ajute . 
Aleargă fiul de împărat și caută , caută , până dă de furnicar . Taman ieșise fiul lui Furnică-împărat la plimbare , la aer curat . Făt-frumos întinse mâna și- l prinse . 
- Nu vi -l dau viu , zise el , că -mi trebuie asta și asta de la voi ! 
- Ei , cruță -l pe feciorul lui Furnică-împărat , că -i ușor ce vrei de la noi . 
Și- așa se revărsă tot furnicarul în hambar , și - care grâul îl alegea , care porumbul , meiul , - până în zori , bob cu bob , în grămezi deosebite , totul era gata . 
- Ei ! , zise Făt-frumos-fiul de împărat , o făcui și p- asta , alta ce mai e ? 
Viteaz-împărat , cel din țara păsărelelor , înțelese că toate acestea fiul de împărat le- a izbutit fiindcă îl sfătuia balaurul . Și având și dânsul un asemenea zmeu în palatul lui , zise : 
- Numai atunci iei fata de la mine , când balaurul tău are să se lupte cu- al meu și- l dovedește ! 
Și iarăși aleargă fiul de împărat la balaurul său cu două capete , și- i spune că -i mare primejdie : „ Așa și- așa vrea încă , Viteaz-împărat “ . Numai că balaurul băiatului era cineva , nu glumă : 
- Nu te- ngrija , îi zise acesta . Du -te doar și- mi adu douăsprezece preșuri și douăsprezece curele . Așază -le unul peste altul , preșurile , și strânge -mi -le cu curelele peste mijloc . 
Băiatul făcu cum l- a învățat balaurul cu două capete . Apoi îi mai zise balaurul - feciorului de împărat : 
- Ia seama bine ! - dacă vezi că mi- i cald tare , să știi că pic și am nevoie să -mi faci vânt , să mă răcoresc ; dacă nu mi- i cald , să nu te doară capul , că -i mănânc coliva ! 
Și unde mi s- au prins , măi frate-miu , cei doi balauri , ca doi zmei , de vărsau foc și pară din gurile lor ; când îl apuca cu dinții balaurul lui Viteaz-împărat , pe cel al fiului de împărat , pe loc îi smulgea câte un preș ; dar când își înfigea colții balaurul fiului de împărat , - fâșii de carne smulgea ! Cu toate astea , și celălalt era un câine de balaur , trăgea cu dinții de fier . Și s- au luptat ei , și s- au luptat - zi de vară , până -n sară , din zori și până -n asfințitul soarelui . 
Atunci simți băiatul că vine , dinspre balaurul lui , un fel de boare . Asta însemna bucurie , fiindcă își învinsese dușmanul . 
Viteaz-împărat nu mai avu ce face și- și dete fata ! 
- Ia -o , îi zise lui Făt-frumos , și să fii fericit cu ea ! 
Ce să vă spun mai departe ? Împăratului , pe de- o parte , îi venea greu , că se despărțea de iubita lui fiică , dar altfel se bucura , că i- a găsit fetei perechea . Să fi așteptat el oricât , și tot nu găsea unu ’ ca băiatul ăsta - parcă dintre stele coborât . Și- au făcut nuntă mare , iar a doua zi tinerii au plecat . La plecare , fata n- a uitat să -și ia cu sine și urciorul cu apă-vie , să se găsească , pe drum poate trebuie , la bine , la vreun rău . 
Când s- au apropiat de satul lor , Făt-frumos i- a spus fetei ce și cum , și că ea îi fusese poruncită pentru altu ’ , pentru un fiu de domn mare ; dar fata - nici n- a vrut să audă de altu ’ ! 
- Cu tine m- a cununat tată -meu , a ta am să fiu , de- altcineva să n- aud ! 
Aude pripășitul că băiatul s- a întors , și rămâne mirat , - ce fel , omul ăsta scapă de unde nu te- aștepți ! 
Perechea a ajuns la palat și , acolo , mireasa nu vrea să se arate nimănui , ori să vorbească și ea cuiva , afară de fiul de împărat , ce o adusese . Și era frumoasă , nefericita - s- o sorbi într- un pahar cu apă ! Pripășitul , de cum o văzu , i se aprinseră călcâiele ; nu mai avea astâmpăr . Și , văzând că nu -l bagă în seamă , se plânse împăratului : 
- Tată , cât trăiește câinele ăsta de tovarăș al meu , mireasa tot supărată o fi , că ăla cine știe ce i- o fi îndrugat pe drum , de i- a sucit mintea . 
Pe loc făcu un semn împăratul , și se și repeziră gealații la băiat , și- l făcură bucăți-bucăți ! Numai atunci ieși și mireasa , să vadă ce se petrece . 
- Vezi , tată , zise pripășitul , că din cauza lui nu ieșea ? Vezi că acum ieși ? 
Era fericit nevoie-mare pripășitul-țigan , c- a scăpat de fiul de împărat . Nu știa - vai de capul lui , ce- l așteaptă , și că de abia de acum încep necazurile pentru el ! 
Mireasa se arătă , dar tot nu -i vorbea . Zise doar atât : „ Adunați -i carnea într- un sac și aduceți -l să -l mai văd și eu o dată , apoi vorbesc “ . 
Îi făcură pe plac . Ea începu să -i așeze părțile trupului , fiecare la locu -i , și turnă peste ele , din urcior , apă-vie . Carnea să mișcă o dată , de două ori , și- a treia oară - iată -l în picioare , viu , cum mă vedeți și vă văd ! Au rămas toți cu gura căscată și cu ochii zgâiți , văzând așa minune ! 
- Greu somn am mai dormit ! a zis Făt-frumos . 
- N- a fost somn , nefericitule , ci moarte curată ! îi zise mireasa și- i povesti ce pățise . 
Atunci , fiului de împărat i se dezlegă limba de jurământul ce- l făcuse , și vorbi : 
- Slăvite împărate , slăvite împărate ! - află că așa-și-așa stau lucrurile . Fiul tău sunt eu . Ăsta -i un pripășit , fecior de țigănaș , băiatul ghicitoarei din sat , pe care mi- l luai tovarăș de drum . Dar , văzuși de ce- a fost în stare . 
Și , fiul de împărat a înșirat toate câte au fost , cu șart , frumos , - cum a coborât în puț , cum fu închis înăuntru , cum i- a luat semnul de la maica lui , cum îl puse să se lege prin jurământ că n- o să spună că e fiul împăratului ... 
- De , tată , zise fiul de împărat , am jurat să mor și să înviez , și abea după aceea să spun . Acum , că înviai , nu mai sunt legat de jurământ - și pot spune adevărul curat . 
Țiganul-pripășit începu a tremura ca varga , clănțănindu -i dinții de frică , nepricopsitul , când văzu minunea . 
Îl înșfăcară atunci , îl legară de patru cai sălbatici și , când îi plesniră peste dos , fâșii-fâșii l- au făcut ! 
Apoi împăratul coborî de pe tron , îl puse pe fiu-său în locu -i , și , de bucurie mare , trimise de i- au adus -o și pe împărăteasă , iar cele două împărății s- au unit într- una . 
Mă întâmpinai și eu pe- acolo , și v- am cumpărat câte un brâu roșu din târg , dar la întoarcere , prin mahalaua Daucați , se repeziră câinii la mine , și ham-ham , să mă rupă nu alta ! Neavând eu cu ce să mă apăr , m- am apărat cu brâiele . Gâr - un câine de brâu , gâr ! altul , mi le- au smuls , cică să le poarte cățeii lor ! 
Uite-așa a fost ! 
ANDRIEȘ ȘI HARAPUL 
A fost odată , într- o vreme de demult , un flăcău , Andrei . El , după ce se însură , plecă departe , să câștige ceva bani . Dar , cum se- ntâmplă printre străini , că azi - că mâine s- adune ceva , treceau zilele , se făceau săptămâni , săptămânile ajungeau luni și lunile ani , și așa , an cu an - se făcură paisprezece în cap . După paisprezece ani a vrut și el , necăjitul , să se întoarne acasă , să -și vadă nevasta , după atâta amar de vreme , și dragii lui părinți . 
Pornind dintre străini , își făcu semnul crucii - să -l aducă Domnul cu bine , și urcă în corabie . Haida-haida , se apropie corabia de hotarul satului lor . Căpitanul corabiei a strigat să coboare toată lumea , că până aci plătiseră . Au ieșit cu toți , a coborât și Andrei . 
Și , se îndreptă spre casa lui , bucuros că a vrut Dumnezeu de- a ajuns sănătos să -și vadă părinții și nevasta . Când , deodată , îi iese în drum un blestemat de Harap , negru ca tăciunele , care îi zice : 
- Ce- mi dai , să -ți spun o veste bună ? 
- Păi , ce să -ți dau ? 
- Îmi dai orice ? zise Harapul . 
- Bine , fie , zise Andrei . 
- Să fie cu noroc , ți- a născut femeia băiat ! Tu nu știi că la plecare ai lăsat -o grea . E- al meu , acum ! 
Pe loc , Andrei se schimbă la față , cum de- l împinse necuratul să se lege că -i dă copilul ! Mergea spre casă , cu capul plecat și se tot gândea cum ar face și ar drege să scape de Harap ! Și- a zis că acasă , ca la toți oierii , or fi și câini . Câinii „ mă scapă de necaz “ - îi trecu lui prin minte . Apoi , către Harap : 
- Vino acasă , să -l iei ! 
El înainte , Harapul după dânsul , au ajuns în curtea lui Andrei . Baliuca , un câine ciobănesc bătrân , cum îl văzu , îl și cunoscu pe stăpân și începu să se gudure pe lângă el . Ceilalți câini făcură la fel . Harapul , însă , nu îndrăzni să treacă dincolo de poartă . 
Andrei , cum își văzu băiatul , mare și frumos , un voinic - să -i atârni sabia la brâu , strigă la Harap : 
- Vino , Harape , vino de- l ia ! 
- Adu -l aici , zise Harapul . 
Numai ce- i auziră câinii vocea - și- odată s- au năpustit asupra lui , că n- a mai știut Harapul , vai de el , cum să le scape din labe ! 
Nu mult după asta , ieșiră copiii , într- o zi , de la școală , cu dascălii lor , să se plimbe pe plai . Cu ei era și băiatul lui Andrei , Andrieș adică , așa cum îi ziceau prietenii de joacă . 
Cum se juca pe lângă mal , Andrieș zări un pește frumos , cum n- a mai văzut vreodată . Peștele , numai pe lângă țărm se ținea , unde apa nu era adâncă . Andrieș își suflecă ițarii , intră în apă și se tot omoară să pună mâna pe el . Dar peștele , afurisitul , aci ziceai că -l prinde , aci -l scăpa printre degete . 
Și uite că se însera și începură a tot crește umbrele . Învățătorul își strânse copiii , să plece cu ei în sat . Când să pornească , îi numără și- i ieși unul mai puțin . „ Cine lipsește ? “ , „ Andrieș “ , zise cineva . „ Uite -l colo , umblă după pești “ . 
Îl strigă învățătorul , că pleacă ; ăla , de colo : 
- Mai o țâră , să dibui un pește . 
Au plecat și l- au lăsat acolo . Peștele , cum văzu asta , a țâșnit din apă și s- a schimbat în om . Ăsta era drac adevărat , în carne și oase , cum mă vezi și cum te văd , cu coarnele de trei palme și cu coada de trei coți . Băiatul n- avu vreme să zică nici pis ! Dracul l- a și înhățat și l- a dus în palatul lui din mijlocul mării . El era chiar Harapul ce- i ieșise lui Andrei-tatăl în drum , când se- ntorcea din lumea mare . 
Dracul ăsta avea și tată și mamă . În palat mai era și o fată de împărat , răpită de ei , frumoasă ca luna de pe cer și bună tare . 
Băiatul fu adus în odaia unde se găsea și fata de împărat . Începu a plânge , - că ce să facă el , acolo , dar plângea și de bucurie , că se află închis cu o fată atât de frumoasă . Îl întreabă ea : 
- De ce plângi ? Nu vezi , eu sunt fată și nu plâng , iar tu , voinic în lege , să te prăpădești așa ? 
Băiatul se rușină , își șterse lacrimile și zise : 
- Frumoaso , cum să nu plâng ? Nu vezi în ce nenorocire mă aflu ? 
- Lasă , nu -i nimic , te- nveți , cum am făcut și eu . 
Tăcu și băiatul . 
Dracii , tatăl , muma și fiul lor , aveau obicei de plecau spre seară , când începea să se întunece . Așa și- n seara aceasta . Dar , îi ziseră , mai înainte , băiatului : 
- Ia seama aici ! Mâine dimineață , cum-necum , să fie aci un butuc de viță de vie , cu un ciorchine de struguri , - altfel , să știi că bucățele te fac ! Te mănânc și alta nu ! - grăi dracul cel bătrân . 
Plecând aceștia , pe bietul băiat iar îl podidiră lacrimile . Dar fata îi zise , iar : 
- De ce plângi , să -ți strici ochii ? 
- Cum să nu plâng , frumoasa lumii , Harapul mă amenință că dacă până mâine -n zori nu -i aduc un butuc de viță de vie cu struguri , crescut aici , mă mănâncă , vai de mine ! 
- Of ! prostule , și ce- ți pasă ? Du -te și tu la moș-cocoloș ăla , care lucrează colo , în mijlocul mării și strigă la el așa : „ Bunule , bunelule ! Mi- a spus fie-ta că - până mâine dimineață trebuie să se ivească acolo o viță de vie cu struguri , dacă vrei să n- o înghită Harapul ! “ 
Se duse bietul băiat și strigă așa cum îl învățase fata . Moșul i- a spus : „ Bine , du -te , și mâine -n zori are să fie acolo , la Harap , butucul ăla de viță de vie cu struguri “ . 
Când , dis-de-dimineață se întoarseră dracii , au găsit acolo ce porunciseră . Muma Harapului luă strugurii și- i mâncă - sta -i -ar în gât ! 
În seara următoare , la plecare , cei trei ucigă -i toaca îi ziseră din nou băiatului : 
- Mâine dimineață să se ivească aici un palat mai mare decât al nostru , altminteri s- a zis cu tine ! 
Băiatul căzu iar pe gânduri , și ce gânduri ! Numai că fata de împărat mai era și ea pe- acolo ... Îl trimise iarăși la moșu-său , să -i zică : „ Bunule , bunelule ! , mă trimise fie-ta să -ți spun că trebuie să răsară un palat până mâine , la Harap , mai mare ca al lui , altfel - să știi că o înghite Harapul “ . 
- Ei , bine , zise bătrânul , du -te și mâine dimineață e cum zici . 
Când se întoarseră ăștia iar , au văzut palatul și s- au uluit . 
Bine , dar Harapul îi caută pricină cu orice preț lui Andrieș , ca să -l mănânce . De aceea , și- n seara următoare , când să plece , dracii îi ziseră : 
- Mâine să vedem un râu , care să treacă prin mare , că de nu - s- a zis cu tine ! 
Fata , auzind noua poruncă a împielițaților , care numai din niște capete de draci putea ieși , se sperie tare și- i zise băiatului : 
- Flăcăule frumos și drag , cu asta nu mai e de glumă ... dar știi ce zic eu ? Să plecăm de aici încotro om vedea cu ochii , și ajungem noi , cumva , în sat la tine ! 
- Să plecăm , a zis băiatul , dar cine cunoaște drumul înapoi ? 
- Nu te necăji , că nu ne lasă El , Cel de sus , să pierim . 
A luat fata cu ea un pieptene , un urcioraș cu untdelemn și o oglinjoară de oglindit - și s- au făcut nevăzuți de pe- acolo . 
Când se revărsau zorile , bat dracii la poarta palatului , să le deschidă , dar cine să le deschidă ? Săr ei peste zid , se uită prin toate odăile , - nici urmă de fată , de băiat . 
Se întorc dracii iar afară și- i văd pe fugari alergând . Se puseră și ei pe- o fugă nebună , să -i ajungă . Văzând fata și băiatul că dracii stau să -i ajungă și să pună mâna pe ei , loară și aruncară pieptenele în urmă și se făcu un munte înalt și râpos , numai spini și mărăcini deși , chiar ca dinții unui pieptene . 
Și iar se- ndepărtează fugarii , și iar fuga dracii , hrîșt-hrășt , retezau ei mărăcinișul cu gura , își făceau drum , treceau peste munte și - gata-gata să -i prindă . 
Dacă văzură și văzură , tinerii mai aruncară în spate și oglinjoara de oglindit , și se ivi , Doamne , un munte atât de lunecos , că fu vai de pielea dracilor , până să -l urce . 
Fata și băiatul se îndepărtaseră acum bine , dar tot îi ajunse Harapul . Atunci fata azvârli și urciorașul cu untdelemn . Pe loc se făcu o baltă cu apă rece , cum nu se poate-închipui de rece . 
Fugarii se preschimbară în rățuște și coborâră în apa aceea dulce , să li se piardă urma . 
I- au ajuns dracii , și bătrânul - tatăl lui Harap , zise , mieros : 
Vai-vai ! - doar pe tine , 
soare și lumină , 
te- am găsit pe mare , 
te- am hrănit cu miere , - 
și ne părăsești ? 
Fata și băiatul se făceau că nu aud și orăcăiau ca broaștele : „ bac ! bac ! bac!-bac ! bac ! bac ! “ 
După care zise Harapul , feciorul dracului bătrân : 
- Vai ! N- ai fost tu aceea , de te- am găsit pe mare , și te- mbrăcarăm în rochii alese , și tot ce- ai poftit ți- am adus , iar acum pleci , ne părăsești ? 
Fata și Andreiaș , iar : 
- Bac-bac-bac ! bac-bac-bac ! 
La urmă , a zis și muma Harapului : 
- Nu pe tine , scumpeteo , te- am scăpat noi din mare , și te- am crescut , și ți- am făcut toate voile , și tu acum ne părăsești ? 
- Bac-bac-bac ! bac-bac-bac ! - ziseră din nou fugarii . 
Atunci , muma dracului se- ntoarse și zise , blestemând : 
- Să -l sărute maica lui și să -și uite de nevastă ! Știa ea ce spune . 
În clipa aceea cântară cocoșii , și s- au dus învârtindu -se dracii . Fata și băiatul au ieșit din baltă , să se ducă acasă , la el . Pe drum , ea îi zise : 
- Ai auzit ce zise drăcoaica ! Bagă de seamă , Andrieșule , să nu mi te sărute mama ta , să -i spui și de ce , dacă stăruie . 
- Bine , grăi băiatul . 
Andrieș își lăsă nevasta într- o colibă , în munte , fiindcă îi era rușine - fată de împărat - s- o aducă în sat cu hainele jerpelite pe ea , că se jerpeliră , cât au umblat pe drum . 
Se duse dar băiatul acasă , singur , să -i facă o pereche de haine . 
Și , așa cum făgăduise , nu s- a lăsat sărutat de maica lui : 
- Maică , să nu mă săruți , că sunt însurat ! 
Mamă-sa , ca orice mamă - ar fi vrut să -l sărute , că nu -l văzuse de mult și acum băiatul i se înturna ca de pe lumea cealaltă ! Dar , tot nu -l sărută , atunci . 
În miez de noapte însă , când băiatul era cufundat bine în somn , maică-sa se duse la el , să -l privească . Când îl văzu , asudat și ostenit ca vai de el , că numai el știa cât umblase , îl șterse de sudoare și îl sărută , cu bucurie . Flăcăul nu simți nimic . În zori se sculă , se spălă frumușel și se așeză pe pat . 
Mumă-sa îl întrebă : 
- Dragul maichii , spuneai aseară că te- ai însurat , - când îți aduci mireasa aici , la părinții tăi ? 
Andreiaș uitase cu totul de asta , după ce îl sărutase mamă-sa : 
- Ce mireasă ? 
- Cea de ieri , de care vorbeai ! 
- Te- nșeli , măicuță , - eu nu -s însurat . 
Atunci , maica lui făcu ce făcu și îl logodi cu o fată din sat . Iar cealaltă , biata de ea , tot aștepta în munte să se ducă s- o ia . 
Vine și sorocul nunții . Deodată , chiar în clipa când urma să li se pună tinerilor cununa pe cap , doi porumbei trimiși de fata cealaltă , veniră și se așezară , unul pe capul mirelui și celălalt pe capul miresei . Cel de pe capul miresei începu a gânguri , zicând : 
- Nu pe tine , voinicule drag , te- am scăpat eu din ghiarele Harapului , cu meșteșugurile mele multe ? Nu tu îmi ziceai și- mi juruiai că - mai degrabă mori , pieri , decât să te desparți de mine , iar acu ’ vrei să te cununi cu alta ? 
Auzind acestea , Andrieș o împinse cât colo pe mireasa de lângă el , desprinzându -se de dânsa , și zise : 
- Eu sunt însurat , sunt însurat ! Lăsați -mă , ce vreți - să mă cununați cu alta ? 
După care , Andrieș se duse la mireasa lui din munte , de și- o aduse acasă și și- o făcu nevastă . 
Și am fost și eu pe- acolo , și îmi deteră niște daruri , să vi le aduc domniilor voastre , dar trecând eu pe lângă un ghiol , niște broaște orăcăiră , cum fac ele - „ bac-bac-bac “ ( oac-oac-oac ) și eu am crezut că dau năvală turcii și strigă - „ brac ! brac ! brac ! “ - și mă speriai și scăpai darurile și- am luat -o la sănătoasa ! ... 
LUCEFERII 
A fost odată - ce nu s- a mai văzut ! 
A fost odata un crai putred de bogat . Averea lui - cine -i mai știa seama ? Îl hărăzise Dumnezeu cu de toate . Un singur lucru îi lipsea : copiii . Așa a vrut Cel de sus , să nu fie om pe pământ fără cui în inimă , cum se vede . 
Nefericitul crai , când lua el seama la anii care trec și trec întruna , și când se gândea că funia tot se strânge la par și se scurtează , și că în curând vine și vremea să dea ortul popii - îl treceau fiorii . Nu de moarte se temea el - că de asta nu scapă nimeni - dar îi era că odată cu dânsul i se stinge neamul , că nu lasă urmaș , să -i poarte numele și că nimeni n- are să -i înalțe fum peste casă . 
De la o vreme , începu biet craiul să bată mătănii la icoană , și să -L roage pe Dumnezeu , Bunul : 
- Dă -mi , Doamne , un suflet și mie - și las ’ să fie și capră ! 
S- a- ndurat Dumnezeu , și i- a dat o fată , dar cu piele de capră . 
Craiul a primit -o așa cum i- a venit . A primit -o cu inima deschisă , ba chiar îi tocmi o femeie , să vadă de dânsa , și- i era drag de ea , și se uita la ea ca la o fată adevărată . Acum îi tremura sufletul pentru ... capra asta , mai mult decât pentru tot ce- i dăduse Dumnezeu . 
Numai că , fata nu era ea capră de tot ... Doar ziua , cât își ținea pe dânsa pielea de capră , părea așa . Seara , când se dezbrăca , se făcea mai frumoasă decât zânele din povești , de o întrecea în mândrețe până și pe Ileana Cosânzeana ! 
Nu știu cum se făcu - că -n basmul meu nu se- arată - dar pe fata craiului o zări un tânăr frumos-nevoie mare ; fata îl secă la inimă pe flăcău , și alta nu ! Nu mai mânca , nu mai bea , nu dormea - că era necontenit cu gândul la dânsa . 
Când îi veni sorocul să se însoare , fiului de împărat - că asta era tânărul - începură a- i aduce în față fete de crai , de împărați , de măriți domni , - frumoase de picau , și cu toate darurile lumii ; în van însă , flăcăul nici nu se uita la ele . 
După ce se perindară așa , cine știe câte fete de gospodari de frunte , cine știe câte frumuseți rare de tot , și pe toate le trimise la plimbare , băiatul fu luat la rost de tătâne-su : 
- Da ’ ce- ai de gând , fiule ? Atâta mândrețe de fete - să nu -ți placă niciuna ? Mare minune ! Astea sunt , de unde altele ? Închide ochii și fă bine de- ți alege una , că n- o să punem să ți- o facă niscai meșteri , la fabrică . 
- Tată , zise băiatul , fata -i aleasă , dar mă tem să nu te- mpotrivești să ți- o faci noră . 
- Poți să alegi și o purcică , dragul meu , - tu ai să trăiești cu ea ! Ca părinte , aș vrea să te văd fericit , de- aia cat a- ți deschide ochii . Fă însă cum te taie capul . 
La vorbele acestea , flăcăul a cam dat din colț în colț , și i- a zis cu voce spășită : 
- Tată , toată dragostea mea , toate gândurile mele i le- am dăruit caprei craiului ! 
Împăratul , când auzi așa - se prăbuși cerul pe el . Cu glonțul să -l fi străpuns - și n- ar fi curs sânge din el . 
- Copil nenorocit ce ești ! - dintre-atâtea fete ca icoanele , ca stelele de pe cer - capra ți- ai găsit să -ți cadă dragă ? Ori vrei să -mi înnegrești sufletul și să -mi furi toate bucuriile vieții ? Ai de gând să mă-ngropi cu zile ? Ce- ai amuțit așa ? 
Cum să nu fi amuțit flăcăul ? Dar , îndărătnic precum un catâr înaintea punții - o ținea pe- a lui : sau îl lasă să -și ia capra de nevastă , sau - altfel - se omoară . 
Împăratul , bietul - îl avea doar pe el și de fată și de fecior . Stă și- și zice : greu și- așa , și- altminteri mai greu ! În față apă , înapoi furtună . Ce era să facă ? Nu -i mai stătu -n cale nebunului și îl lăsă pe fiu-său să hotărască cum i- i voia ! 
Nuntă - ce să vă mint - nu s- a făcut . Nuntă și veselie îi trebuia împăratului ? O luară pe mireasă , într- o seară , doar cu un popă , și o cununară ca pe amărâta amărâtelor ! De parcă a fost înmormântare , nu nuntă . 
Ei , și ? Fiul de împărat știa el bine că - fată mai frumoasă ca a lui nu se află , de- ai căuta -o până la capătul pământului , cât cuprinde soarele ... Seara , ea își lepăda pielea de capră și - îți lua ochii , ți se împăienjenea privirea de lumina frumuseții ei , așa arăta . 
Odată , îi chemă un alt împărat la nuntă . Au mers cu toți , dar pe capră n- o luară , - cum s- o fi luat ? Ea însă , după ce plecară ai săi , își scoase pielea de capră , a aprins un fir din blană și zicând doar : 
„ Într -o clipită să fiu la nuntă ! “ - 
s- a și pomenit acolo , cum și- a dorit ! 
Toată lumea s- a uluit de- o așa mândrețe de fată . Toți se- ntrebau cine și de unde e ! Așa ceva - nu se uită , chiar dacă ai văzut -o o singură dată -n viață ! Atât de fără seamăn era . 
Până la urmă , soacră-sa nu mai răbdă - c- o podidi plânsul chiar - și zise către fiu-său : 
- De , dragul mamei ! Să nu -ți fi luat , nefericitule , capra asta a ta , uite de ce minune ai fi avut parte acum ! 
- Nu vorbi , maică iubită , că frumoasa de- o vezi e nevasta mea , îi șopti băiatul la ureche . 
- Păi cum așa , mamă , - nu e capra de- acasă ? 
- Ba ea este , dar când își leapădă pielea aia nenorocită , de capră , - așa arată , cum o vezi . Dar , rogu -te , taci-mâlc , dacă -ți suntem dragi ! 
Mama , tot mamă : cu gând să le facă bine , să -i vadă fericiți , se furișează de la nuntă și - fuga , acasă . Caută , răscolește , și dă de piele . O ia și- o azvârle într- un cuptor încins de nouă ori , și - scrum o face ! 
Capra , în capul horei aflându -se , a simțit mirosul de scrum ; pe loc pipăie un fir de păr - și zboară , țipând : 
- Vai mie , piele - pielișoara mea ! 
A ajuns numaidecât acasă , dar la ce bun ! Pielea era de- acum cenușă . A plâns , a plâns și - mai pipăind o dată firul de păr de capră , s- a slobozit într- un nor - și norul a purtat -o între stele tocmai . De atunci a rămas acolo , aproape de Dumnezeu , și ne luminează serile pe pământ . Se deosebește de stelele celelalte , fiind mai mare ca ele . Ea este luceafărul-de-seară ! 
Tânărul ei soț , care alergă după dânsa și o văzu plângând și urlând de ți se rupea inima , a încercat s- o îmbune , dar zadarnic . Când fata țâșni spre nori , el se agăță de poalele ei , s- o oprească , și - cu ea împreună , ajunse și dânsul pe cer . Dar acolo sus , sus de tot - alunecă nu știu cum și căzând în hău , se făcu și el luceafăr - luceafărul-de-dimineață . 
De- atunci , cei doi , numai diminețile de se zăresc abia , unul pe altul . 
PĂSTORUL PRESCHIMBAT ÎN ZMEU 
Povestea spune că în munții noștri trăiau cândva doi păstori-fârtați , care își purtau oile împreună . Asta era undeva pe malul unui lac aflat între culmile Zmolcu , Vasilița și Gramoste , dintre așezările aromânești Avdela , Samarina și marele târg al grămostenilor , de lângă muntele al cărui nume îl purta . Putea fi și în altă parte însă , bunăoară pe malul altui lac , să zicem - dintre obcinele Peristerei , înspre Bitolia . Oricum , se știe bine că păstorii aceștia doi - o duceau împărătește , unde hălăduiau . Toată ziua , rara-rara , cu oile lor , tot pe plaiuri de munți ca -n poveste , de- i pizmuia o lume întreagă . 
Și așa , într- un rând , când tocmai se odihneau ei la umbra unui fag uriaș , ce credeți că le- a fost dat să vadă în fața ochilor ? Doi zmei tineri și frumoși ! Se jucau - nevoie mare , bătându -se cu zăpadă . Unul vâra seu în bulgării de nea , și azvârlea apoi în celălalt , care deschidea gura și , nici una , nici alta - îi și înghițea ! Celălalt vâra sare în bulgării lui și- arunca și el prietenului de hârjoană , care la rândul său , iarăși , îi înghițea . 
S- au luptat ei așa , din zori până spre seară , când , deodată , zmeul care înghițise bulgării cu sare la mijloc , n- a mai putut , și a plesnit . Ălălalt , cel ce- nghițise bulgării cu seu , n- a avut nimic . 
Păstorii , ce să facă , se uitau și ei și așteptau temători , să vadă ce- o să mai fie . 
Zmeul rămas în viață se apropie de cel mort , îi smulse din piept inima și ficații , le trase în frigare și se puse să le rumenească deasupra jăratecului . După care îl chemă la el pe unul dintre cei doi păstori ce îl priveau , și- i zise : 
- Eu am să lipsesc nițel , că am o trebușoară de vale ; tu să nu te clintești de aici și să -mi păzești frigăruia , să nu vină vreo fiară s- o înghită . Și vezi să nu te împingă păcatul să te- nfrupți din carne , că pe loc dai ortul popii . 
Și se duse într- ale lui . 
Păstorul nostru , adevărat pui de leu , a păzit el ce- a păzit bunătatea de frigăruie , dar sucind -o și răsucind -o peste jar , l- a doborât până la urmă mirozna ei , și- a zis , dragul de el : „ Ce -o să fie dacă mănânc și eu o fărâmă-fărâmiță ? Doar n- oi muri dintr- atât “ . Și își vârî în gură o bucățică de inimă , și una de ficat , pe care le înghiți repede , pe nemestecate . Când colo , ce să vezi ? Parcă și- a vârât jar în piept ; îi alerga acum sângele în vine , și- i clocotea , de parcă fierbea la foc încins ; iar brațele atâta i s- au învârtoșat , că smulgea vlăstarii pădurii ca pe firele de praz verde ; pe scurt - își simțea omul atâta vigoare în trup , că părea să fie mai mult , mult mai mult decât un om de rând . Își dădu atunci seama că minunea asta , schimbarea asta ciudată îi vine de la frigăruia din care se înfruptase . Și înghiți și ce mai rămăsese din ea . 
După ce gătă frigăruia zmeului , atâta îi crescu puterea , că nu mai avea astâmpăr : bolovanii și stâncile ajunseseră pentru păstorul nostru biete pietricele ; pini uriași - îi apleca la pământ ca pe surcele , și când pășea - se cutremura și se afunda țărâna sub tălpile lui ! ... 
Hăt - spre seară , târziu , se înturnă și zmeul , care își ceru frigăruia . Dar păstorul , cu putere și de om și de zmeu la un loc de astă dată - că doar mâncase inima și ficații celui ucis - îl înșfăcă și- i făcu de petrecanie . După care o porni spre stână . Aci își găsi fârtatul la strungă : taman își mulgea oile . Îl sculă de pe scăunel și se așeză el să le mulgă . Ce să vezi însă ? Nici nu punea bine mâna pe uger că și rămânea cu el între degete . Văzând așa o nenorocire , îi zise fârtatu-său : 
- Lasă -mă , fârtate , în seara asta , pe mine , că le mulg eu , oile . 
Și se așeză el din nou , la strungă . 
Trecură câteva zile de la tărășenia asta , când fârtatul mai mare îl chemă pe celălalt , mai tânărul , și- i zise : 
- Ia seama la mine , prietene ! Simt că se apropie ziua despărțirii noastre . Uneori mă cutropește gândul să m- arunc în fundul lacului . Așa că , ce mi- a fost mie menit , întâmple -se : mă cufund îndată în apă ! Ține-aici fluierul ăsta , când ți- o fi dor să mă vezi , cheamă -mă , că ies din lac și vin . Dar , să n- ai parte de viața ta și- alor tăi , dacă scoți o vorbă despre mine , auzi ? Că nu mă mai vezi alt’dată . 
Cu acestea , se și azvârli în lac , iar păstorul mai tânăr rămase singur pe mal . 
Când s- a întors în sat , au tăbărât toți pe el , să le spună de fârtatu-său , unde -i , ce- i cu el . Dar ăsta - nu știu nimic . Într- o vreme însă , mama fârtatului din fundul lacului , l- a înduioșat cu lacrimile ei . A luat -o cu el , în munte , la lac . Acolo , păstorul începu a zice din fluier . Pe loc se învălmășară apele , și - de pe la mijlocul lacului țâșni fârtatul preschimbat acum în zmeu . Ăsta , cum își zări mama , îi zise prietenului său mai tânăr : 
- Nu ne- a fost vorba așa ; să știi că , de- acu , nu mă mai vezi . 
Zmeul - că asta era el acum , avea o logodnică în sat , o fată între nouă frați . Când auziră frații că flăcăul ei s- a preschimbat în zmeu , sau în stafie , o logodiră repede cu altul . 
Și - veni ziua nunții fetei . Tocmai când ea , biata , se găsea în fruntea horei , se prăvale zmeul-om ca fulgerul , călare pe un nor , de pe culmea Zmolcu , unde se afla , ori din Peristèra , cine mai știe ! - , înhață fata în gheare și o duce în palatul lui , din lac . 
Frații fetei , neputând să îndure o asemenea rușine , au urcat în munte și începură a săpa o albie , cu gând să sece lacul , să se lupte cu zmeul și să -i ia fata . Dar , în van - strădania lor ! Ce săpau ei o zi întreagă , astupa zmeul noaptea , c- o mână numai . 
Azi așa , mâine-așa , până când se zbârli zmeul o dată , și- i zise fetei : 
- Ian-ascultă , fată-hăi , - are să fie vai de frații tăi , dacă mă dau la ei : unu nu rămâne viu ! 
Fata , cu vorbă dulce , către ăsta : 
- La ce să -i omori ? Mai bine , astupă -le albia cu vreo stâncă , și pleacă ei , atunci . 
Așa a și făcut zmeul . Desprinse o stâncă din coasta muntelui și o aruncă aici , unde se vede . Iar frații fetei , văzând ei că nu e de glumă să lupți cu un balaur ca ăla , au coborât în sat și se lăsară păgubași , că n- avură încotro . 
Povestea spune că păstorul preschimbat în zmeu - și astăzi încă , se mai află acolo , în lacul lui . 
O FRUMOASĂ ISTORISIRE 
Un brahman , șezând în fața ușii casei sale , primește vizita unui indian , care făcea neguțătorie - și care avea prin urmare multe de- a face cu lumea din afară . 
- Bunule bătrân - îi zice el - sunt tare mâhnit din cauza răului ce , de multe ori , îneacă binele ce- l pot face eu . Eram un neguțător - nu cine știe ce ; am început cu puțin , dar - lucrând și stăruind , mă îmbogății . Însă , odată cu averea , îmi intră în casă și grija , iar o grijă și mai mare încă mă cuprinde pentru conștiința mea , care nu se cumpără nici cu aurul din Orixa , nici cu cel de peste mări . Brahma și Vișnu și toți zeii îmi stau mărturie că am gânduri bune și că voi să fiu întotdeauna drept și bun . Așa că , spune -mi , fratele meu , cum vine asta - că , uneori , în același ceas sunt , pe rând , bun și rău , iar alte ori , în aceeași zi sunt de douăzeci de ori bun și tot de- atâtea ori rău ? 
Ieri dimineață , veni la mine un om din neamul meu , cu sufletul deschis . Era cu femeia lui și cu copiii , prăpădiți de tot ; veniră să -mi ceară un ajutor . Văzându -i nefericiți , îi ajutai ; treabă de care mă umplu de bucurie și- mi încălzi inima . 
La vreun ceas după asta , îmi sosi vestea din Mandras , că un englez m- a înșelat cu o mare cantitate de marfă . L- am blestemat , deși se afla de față și fratele meu , iar puțin mai târziu am lovit și un slujitor , fără să aibă vreo vină grozavă . 
Către seară , mă dusei cu familia mea la preumblare , și , pe când ședeam eu sub o salcie , băieții mei au început să se joace primprejurul meu , iar luna ne privea cu chip bucuros , ceea ce mă înviora . Aci am dat peste un om rufos , nenorocit , pe care îl luai în casa mea și l- am ospătat ca pe un oaspe . Și vorovind cu el de una de alta , veni vorba și de englezul ăla rău , din Mandras , care ma înșelă . Atunci am început , cu mare supărare și pornire , să -i înjur pe toți englezii - și bietul meu oaspe era chiar englez - asta se vedea , și încă prea bine ! Îl observam cum se străduia să nu plângă , necum să-ndrăznească să -mi răspundă . Lacrimile lui au șters tot binele pe care i- l făcusem . Dar , noaptea , când m- am culcat , m- a mustrat conștiința tot timpul , pentru vorbele ce- mi ieșiseră din gură . Ca să mă răscumpăr , azi dimineață îl cinstii pe ăsta bine , de- a plecat mulțumit până la urmă . 
Spune -mi acum , bunule drag , sunt eu un om bun , sau rău ? Ce fel de duhuri sunt acelea care se înfruntă în pieptul meu ? Ce mă îndeamnă azi să fac numai lucruri bune , iar mâine să nici nu vreau să aud de așa ceva ? 
Brahmanul râse cu poftă și îi răspunse : 
- Vino mâine din nou la mine , vino în zori - ca să -ți pot spune , după ce am să -l întreb pe Brahma . 
Indianul plecă , și nu închise ochii toată noaptea . În dimineața următoare vine înapoi și îl găsește pe bătrân tot în fața ușii casei sale ; avea în juru -i mai multe străchini - și mai netede , și mai adânci , pline cu apă limpede . Dar pe fundul fiecărei străchini puteai zări un strat subțire de nisip , lut și altele . 
- Vezi vasele astea - îi zise el celui venit - apa dintr- însele e limpede , că -și oglindește soarele chipul în ea . Tot așa se oglindește și Domnul în sufletele oamenilor . Dar când se iscă vreo furtună , ori când tulbur eu apa cu vărguța asta , pe loc se ridică nisipul în sus și o tulbură . Puțin după aceea - nisipul iar se așează pe fundul străchinilor , și iar vedem limpezimea de la început . Așa și cu faptele noastre . Ferește -te , să nu spui despre cineva nici de bine , nici de rău . Că omul drept e bun , iar ăl pus pe rele - e rău . Oricine poartă în fundul inimii lui o tulbureală urâtă , care stă bine acolo - până nu o stârnește vreo furtună . Dacă se întâmplă să fii martorul unei înfăptuiri de seamă , - bucură -te , dar să nu -ți închipui cumva că făcătorul ei este mereu de lăudat . Tot așa , de- i vedea vreo răutate - să te mâhnești , dar nu blestema , fiindcă cel ce a făcut -o suferă și el și poate că după aia făptuiește ceva bun și deosebit . Fericit să fie cel ce- a învățat să țină cârma navei peste marea învolburată ! Învață și tu asta , că învolburarea mării ne ajunge odată și odată pe fiecare . 
Indianul își ridică privirea , întristat , și zise : 
- Învață -mă ce să fac , să nu -mi intre sufletul , vreodată , în cine știe ce jivină păcătoasă . 
- Lucrul și măsura lui - grăi brahmanul - îți dau sănătate , și într- un trup sănătos sălășluiește și un suflet sănătos , care cu vitejie se împotrivește oricărui rău . Alta nu te pot învăța mai mult , dar un sfat bun și la locul lui tot ți- oi da . Omul are în el putința să se ferească din calea multor furtuni , putință ce scutură nepăsarea sufletului și ridică atunci nisipul de pe fundul lui , trezindu -l . Tu ai atât , cât îți trebuie . Du -te la țară , că plugarul este mai bun decât târgovățul . La țară , zilele trec mereu în liniște , iar aerul curat îți face și mintea senină , nimic din afară nu -ți aduce pagubă și nici o întâmplare nu are atâta putere - ca să -ți poată răpi liniștea și pacea sufletului tău , care te bucuri acolo de orice , asemenea copilașilor , fiind fericit precum ei . 
După vorbele acestea , indianul își văzu de drum și făcu așa cum îl învăță brahmanul - și în felul ăsta a trăit în dulce liniște , că chipul Domnului se oglindea în sufletul lui - precum se oglindește măritul soare în apa cea limpede . 
MUSTRARE DE CUGET 
Un meșter-zidar , împins de muierea lui , își părăsi meseria ca să se facă neguțător . În câțiva ani , se îmbogăți bine - ceea ce o bucura tare pe nevastă-sa . O vreme le merse strună . 
Îmbolnăvindu -se acest om de moarte , femeia îl povățui să -și scrie testamentul , în care - dânsei să -i facă parte mai cu seamă , față de ceilalți . 
Și iată că bolnavul îl chemă pe notarul târgului , să -i dicteze testamentul , și - după câteva vorbe de introducere ceru să se scrie astfel : 
- Eu voiesc să se înapoieze trupul meu pământului , din care e făcut , iar sufletul să se încredințeze diavolului - că al lui este ! 
Auzind acestea , notarul se sminti de tot și , de groază - începu să tremure și n- a mai vrut să scrie nimic , iar bolnavul - înfuriindu -se , a zis mai departe : 
- Nu numai sufletul meu se cuvine diavolului , dar și cel al nevestei mele , ca și ale copiilor mei , și al preotului meu . Al meu - fiindcă eu fără dreptate am smuls altora ce era al lor și am ținut pentru mine ; al nevestei mele - fiindcă ea mă împingea la de astea ; ale copiilor - fiindcă , vrând eu să -i îmbogățesc pe ei , pentru ei am și săvârșit atâtea nedreptăți ; al preotului meu - fiindcă acesta , trecând peste poruncile chemării sale , mă ierta mereu , niciodată certându -mă , ori învățându -mă drumul cel drept . 
CUM TE PORȚI - AȘA GĂSEȘTI 
Trei hoți au prins un neguțător , care avea la el mulți pitaci , și luându -i -i , i- au împărțit între ei . Dar , cum flămânzeau dânșii de vreo două zile , simțiră acum o foame groaznică . Și totuși , nici unul nu s- ar fi dus în târg , să cumpere de mâncare . Atunci , traseră la sorți - cine să meargă . Ieși să se ducă cel mai tânăr dintre hoți , care și plecă . 
Mergând el așa , ce- i trăsnește prin cap ? : „ Prostule , tu ai de primit doar a treia parte din ce- am luat de la neguțător ! Nu era cu mult mai bine să fi primit și celelalte două ? “ 
Cu gândul ăsta , s- apucă și otrăvește demâncarea . 
Cât a fost ăsta la târg , și ceilalți doi , din pădure , se înțeleseseră să scape de tovarășul lor , când s- o întoarce - și să -și împartă și ce- i revenea lui . 
Sosind ăla , cu mâncarea otrăvită , cei doi s- au năpustit asupra lui și , omorându -l - au așternut apoi masa , și au stat de- au mâncat în pace , dar - ca la jumătate de ceas , trecură și ei pe cealaltă lume . 
COPILUL CEL RĂU CRESCUT 
O prea înțeleaptă doamnă avea un fiu , și atâta se temea să nu i se îmbolnăvească odrasla , că nu numai dânsa , dar și toți ai casei n- ar fi îndrăznit nicicând să -i iasă din voie . Copilul , prea fiind lăsat de capul lui , ajunsese un mic tiran , turba de răutate de nu i se făcea pe plac . Bărbatul acestei doamne , neamurile lor , oaspeții îi tot spuneau că nu e bine cum își crește feciorul , și că în felul ăsta o să -l piardă . Dar , în zadar vorbeau ! 
Într- o zi , în timp ce se afla la ea în odaie , își auzi copilul plângând pe- afară . Ăsta , turbatul - se zgâria pe față fiindcă un slujitor nu -i dădea ceea ce cerea el . 
- Ce necioplit ești , omule - zice doamna către slujitor - dacă nu -i dai ce- ți cere băiețelul ; numaidecât să -l asculți ! 
- Jur pe pâinea mea - răspunse ăsta - pot să -i iasă ochii până mâine , că tot n- o să aibă de la mine ce vrea ! 
La vorbele astea , doamna se supără tare și - intrând în odaia unde era bărbatu-său cu niște oaspeți , îl roagă să vină după ea și să -l alunge din casa lor pe un asemenea slujitor nerușinat , care se pune împotriva stăpâne-sii . Soțul , care îi făcea toate voile femeii sale , precum dânsa - fiului ei , se duce după ea , ridicând din umeri . Oaspeții au trecut la fereastră , să vadă pricina . 
- Măi ăsta , zise stăpânul către slugă , cum de ai îndrăznit tu să te împotrivești stăpânei tale ? De ce nu i- ai dat copilului ce ți- a cerut ? 
- Doamne , zise slujitorul , uite - să -i dea doamna , dacă poate . De- o juma ’ de ceas a văzut luna într- o cofă , și mi- o cere să i- o dau . 
Auzind asta , stăpânul casei și oaspeții izbucniră în râs , iar doamna - deși mai era supărată , râse și ea ; apoi se rușină tare însă , și se îndreptă , și din nebun rău , cum era fiul ei - îl făcu de ți- era mai mare dragul să -l vezi ! Multe mame să învețe din asta . 
CINE ȘTIE MULTE SCAPĂ DE MOARTE 
Dionysios-tiranul ieși într- un rând din piață . Și , trecând el pe lângă atâtea boxe a văzut , între altele - și un filozof , ce ședea în boxa lui , și l- a întrebat : - Tu ce vinzi ? Iar filozoful răspunse : - Vând sfaturi . - Cum le dai ? - îl întrebă Dionysios . - Șase sute de forinți unul , zise filozoful . 
După ce îi plăti , Dionysios își ceru sfatul . Și filozoful i- l dete : Quid quid agis , prudenter agas et respice finem ! Adică : Orice faci , fă -o cu cap și gândește -te ce- ți aduce ! 
Vorbele astea nu le- a uitat Dionysios deloc și le folosea mereu , că doar le cumpărase scump . 
Se întâmplă odată că , din cauza tiraniei și nedreptăților lui , s- au vorbit unii să -l omoare - și chiar au tocmit , pentru acest omor , un bărbier , când o fi să -l radă - să -i ia gâtul . 
Și , venind bărbierul să -l radă , îi aruncă Dionysios vorbele cumpărate de el , cum avea obiceiul . Atâta se sperie bărbierul , încât , tremurând ca varga , nu mai putea ține nici briciul , pe care îl și scăpă din mâini . Omul se gândi că Dionysios i- a vorbit dinadins așa , că poate avea știre de ce se pusese la cale , și i- a mărturisit tot , tot . 
Așa a aflat Dionysios că n- a plătit prea scump sfatul pe care îl cumpărase , și care îi salvase viața . 
DIN CALICIA PĂRINTELUI , RĂMÂNE FIUL BOU 
Învățatul și renumitul Aristip i- a plătit bine de tot , într- un rând , unui părinte zgârcit și neajutorat la minte , când ăsta l- a întrebat cât îi cere - să i- l învețe pe fiul său . - Pentru ăsta , zise Aristip , privind băiatul ce i se păru cam greoi - cinci sute de taleri ! Tatăl copilului răspunse : - Oho ! Cu atâtea parale cumpăr un bou ! Aristip mai zise doar atât : - Du -te de- l cumpără . Ai să faci doi , cu el ! 
O NOAPTE CU HAIDUCII 
Din Avdela până la Băiasa , să tot fie cale de trei ceasuri cu piciorul . Un drumeag îngust , pietros și prăpăstios , între cele două așezări aromânești , cum sunt atâtea în munții Pind . Dar , chiar așa , până și un asemenea drum își are farmecul lui și , mai ales , trezește amintiri - uneori din cele ce te înfioară . 
Cel mai frumos lucru pe care îl poți vedea , ori auzi , bătând drumeagul ăsta , e șuieratul haiducesc din frunză , dar și răcoarea pădurilor de pin , - că nu -s altceva în jur decât păduri - iar ceea ce te face să simți furnicându -ți prin trup e că tot timpul te aștepți să vezi țâșnind de prin tufele de jnepeni , sau de după copaci - vreo ceată de hoți fluierând și zicând cântece haiducești . 
Nicăieri nu s- au pomenit atâția răufăcători , ca în munții Pind , și nicăieri nu s- au întâmplat mai multe tâlhării , ca aici . Ieri , bunăoară , povesteau oamenii că au fost prădați unii care se întorceau de prin străini , alaltăieri - că niște caravane au pățit la fel , mai înainte fuseseră descoperite niște cadavre ; și uite că nu trece o săptămână lăsată de la Dumnezeu fără ca pădurea să nu îngroape în ea încă o taină . 
Cunosc ca în palmă drumul ăsta , de la Avdela la Băiasa , că l- am călcat de atâtea ori - și de unul singur , și cu alții , și călare , și pe jos , ziua , noaptea , cum s- a întâmplat să fie . 
Suntem în septembrie , 1901 . Vântul suflă cu putere , frunzele cad una câte una , galbene , veștejite . Pe creștetele pleșuve ale munților se lasă nori suri și roșietici , strălucind și arătând ca niște cule străvechi . Pe coline , turme de oi păscând , purtate de ciobani , păzite de dulăi ciobănești , înspăimântătorii câini ciobănești din munții Pindului . Abia se mai aud ici-colo păsărele cântând , ori vreun fluier doinind . Oamenii s- au rărit , toamna a pus stăpânire pe codru . 
Pornisem cam târziu din Băiasa și nu puteam ajunge la Avdela decât noaptea . Eram trei inși , și tustrei cu voie bună . Tovarășii mei de drum îi cunoșteau pe haiduci , pe stăpânii nopților , așa că nu aveam nici o grijă . 
- Ce minunat apune soarele ! zise Mitru lui Curti privind în zare , spre muntele Vasilița , în timp ce lovea din amnar să -și aprindă țigara . 
- Mai minunat nici că se poate ! spuse și Nasta . 
Seara era frumoasă - cum nu se putea spune în vorbe . Soarele apunea roșu , ca o uriașă minge de oțel tocmai scoasă din flăcările focului , care prefăcea parcă în mărgean vârfurile munților și pădurile legănându -se în vânt . Încet-încet , globul lui coborî dincolo de zare , iar locul i- l luă luna plină și albă , înălțându -se . 
Nasta începu a zice un cântec haiducesc , cu fapte de vitejie , care până și pe fricoși îi fac să se simtă lei . Și , în timp , ce- i zicea așa , cu foc , un șuierat lung și subțire ne trezi pe toți , ca din vis ; ne- am îndreptat privirile spre partea de unde se auzise . 
- E- hei ! 
- E- hei ! 
- Care ești acolo , și încotro ? 
- Armâni suntem , ca și tine ! Mergem în Avdela , de la Băiasa ! 
- N- ăi fi cumva Curti ? 
- El ! Dar tu ? N- ăi fi Ceanaca ? 
- Tiii ! Fire -ați ai naibii ! - făcu , bucuros , prietenul nostru , care se- apropia , vorbind răgușit . Păi , acum , noaptea ? Și domnul ăsta cine e ? 
- De- ai noștri , zise Nasta zâmbind . 
- De- ai noștri ? Ia lasă gluma , că -l văd îmbrăcat nemțește . 
- Și ce dacă , mai vorbi Nasta ; că tot nu se teme de voi , e bine ? 
- Va-zică , e sub proteguirea noastră , de- ai noștri , a zis Ceanaca , tușind . 
- Mă rog , murmură Nasta , și- i spuse cum mă cheamă . 
Eu , vârât bine în palton , ca pentru vreme rea , le ascultam vorba , cam cu teamă , și fumam . Mai auzisem de Ceanaca , și acum îl măsuram din cap până -n picioare . 
Lumea înșiră multe despre el ; îl puseseră și- n doine , cum făcuseră cu haiducii ăi mari și vestiți . 
Seara , sub razele lunii , ochii acestui haiduc îmi păreau nemaipomeniți ! Omul era înalt , spătos , pieptos , sprinten și de bună seamă - îndrăzneț , cum îi stă bine unei căpetenii de haiduci . Fustanela lui de pehlivan , barba ca tăciunele și stufoasă , îl făceau totodată fioros și plăcut . 
- Cu ce treburi pe aici ? întrebă Curti , făcându -i semne nedeslușite și limpezi în același timp , mișcând într- un anumit fel din degete . 
- După niscai pradă ! - clipi din ochi , spre el , haiducul . Dar , nu vă speriați ... voi ne sunteți prieteni ! 
- Și „ străinul “ ăsta ? 
- Și ! De data asta a scăpat ; dacă vă e vouă prieten , e și prietenul meu ! Mare noroc are ! Aud că -i dascăl aromân și că România ar da pe el - greutatea lui în aur ! ... 
Eu am început să zâmbesc . 
- Așa -i că pe mine mă așteptai , aci -n pădure ? - îl întreb . 
- Taman pe tine . Și- apoi , dacă te luam zălog , nu sărăcea ea , România , dacă te răscumpăra pe trei-patru mii de lire , ori napoleoni . 
- România ? Vezi să nu fi dat vreo para chioară pe mine ! Avurăți noroc , haiducule , că m- ați lăsat în pace . M- ați fi hrănit degeaba ! 
- Zi mai bine că te- ar fi ciugulit ulii degeaba ! Dar , bine că fu altminteri . Pricepi ? Uite de ce face să fii prieten cu noi ! Bag de seamă însă că ne cam cunoști obiceiurile . 
L- am făcut să creadă că le cunosc . 
- Ei ! Ce mai ziceți ? Rămâneți astă-seară cu noi ? Ia spune , Curti , și tu , Nasta ? Că doar nu v- așteaptă ai voștri , gata de drum ! 
- Rămânem , dascăle ? N- o să -ți pară rău ... Cu voinicii ăștia ai lui Ceanaca - nici de sultan n- ai a te teme ! 
- Rămâneți ? Hotărăște tu ! Abia ne- am cunoaște mai bine ! 
Eu , vrând - nevrând , am primit ... Iar haiducul s- a bucurat tare . 
Ceanaca își vârî două degete în gură , hoțește - și fluieră zdravăn . Pe loc , vreo cincisprezece viteji țâșniră de după fagi , de parcă ar fi răsărit din pământ . 
- Poruncă , șefule ! 
- Sus , în Pajiștea Haiducului , astă-seară , băieți ! În seara asta - acolo dormim ! Duceți -vă vreo câțiva înainte , strângeți surcele și lemne , aprindeți focul și puneți berbecii în frigare ! Înțeles ? Gata ! 
Patru voinici - au și plecat . Zburau , nu alta ! Ca la vreun ceas după ei , tot prin pripoare și povârnișuri , sosirăm și noi acolo . 
Pajiștea era într-adevăr frumoasă , ascunsă sus , ca un cuib de mierlă . 
Focul duduia ; flăcările se luptau între ele , înalte ; jarul te orbea , roșu ca mărgeanul . Trei berbeci sfârâiau în frigări , răspândind niște miroazne - de ți se făcea o foame de lup . Haiducii își așternuseră mantalele în jurul focului făcut mai mult din jnepeni , și acum se prăjeau la dogoarea lui , tăifăsuind . Fustanelele le erau negre precum catranul , iar argintăriile lor , de la brâu și de pe piept , le scânteiau - albe și curate . Erau tineri cu toți , zvelți și numai inimă . Cel mai tânăr dintre ei , un fecioraș ca de optsprezece ani , era atât de mândru , cum nu ți se întâmplă să vezi la tot pasul . 
Haiducii ăștia erau fărșeroți și sărăceni - tot oameni unul și unul , și la chip , și la faptă . 
Înainte să stăm la cină , un coniac - din cel mai bun - făcu înconjorul tuturor celor de față . Satele - când le cere câte -o căpetenie de haiduci - vor nu vor , trebuie să trimită ce li se cere ; cu atât mai mult , când era vorba de Ceanaca . Doar îl cunoștea tot Pindul ; până și plozii , chiar cei din leagăn , auziseră , de bună seamă , de „ craiul și neînfricatul stăpân al munților aromânești “ . 
- Berbecii sunt gata , șefule ! Punem masa ? 
- Puneți -o ! E cam târzior , dar să ne ierte prietenii noștrii ! Facem și noi cât și ce putem . Viață de haiduc - ori de vulturi , totuna e ! La fel de singuri , ca pustnicii ... Și se chivernisesc și ei cum pot , după împrejurări . 
Cu asta , căpetenia haiducilor ne invită la cină . Friptura aburea pe frunze de ferigă , așternute în lipsă de farfurii . Fălcile începură să se lupte - de ni se lățiseră gurile până la urechi . Mâncam cu poftă , iar vinul roșu gâlgâia din cofele haiducești - tot în gâtlejele noastre însetate tare ! 
La lumina focului , care nu se mai stingea , pinii șușoteau , pădurea vuia ... Sus , luna lucea albă , pe un cer senin . Ca o icoană de argint . Pe culmea muntelui Vasilița părea că tăriile bolții se sărută cu pământul , în vreme ce stelele tremurau , sus , ca niște pietricele de diamant ; tremurau , scuturându -și pulberea de aur peste văi și peste coline . Noaptea era luminoasă , plină de taine și frumuseți : o noapte dintre cele de neuitat , și care îți răscolește atâtea aduceri aminte . 
- Ceanaca , frate , ia povestește -ne ceva din viața ta ! - ne pomenim că -i cere Nasta haiducului . De- atâția ani hălăduiești prin cei codri și prin munți , așa că ai ce povesti ! 
Ceanaca privea minunea stelelor de pe cer , cloșca cu pui ... 
- Din viața mea ? Păi , să vă povestesc , prieteni , dacă tot n- aveți somn . 
Și începu să spună , scormonind aprig odată jarul cu un tăciune și aruncându -și pletele pe umerii lui leonini , dintr- un zvâcnet : 
- Ce ți- i scris , dragii mei armâni , în frunte ți- i pus ! Eu , care nu prea știu , dar am văzut multe și am și pățit multe , ca Solomon . Uite : 
Să tot fi avut douăzeci de ani . Eram zdravăn și voinic , și nu -mi păsa de nimeni . La horă - eram fruntea ; doar la biserică ... mă cam țineam în coadă . Prietenii mă iubeau , dar și fetelor le eram drag . Vai , fetele ! Am fost și eu fericit o clipă în viața mea ! Dar , toate astea au fost ... 
Va-zică , aveam douăzeci de ani : vârsta primăverii . Mă trezea cucul cântând , și mă culcam - cum se ivea luna ... 
Pricina ce mă făcu să ajung haiducul încruntat și aspru , de azi , a fost cu totul neînsemnată . La o judecată , fui aruncat în lanțuri , pentru douăzecișicinci de ani ! Să fii închis la douăzeci de ani , când toată lumea e a ta , când asemui codrul cu o biserică înaltă , înaltă , și când sufletul ți- i curat ca o floare de munte , când roua dimineții îți este mai dragă decât diamantele , când răsăritul și apusul soarelui îți umplu inima cu lumina lor de aur , când fluturii zburdă , când trandafirii te- ndeamnă să săruți pământul de bucurie , când zâmbetul iubitei îți pare mai frumos și mai dulce decât zorii zilei revărsându -se ! ... 
Am fost judecat cu jurământ strâmb . Să vă spun ce și cum : 
În sat la mine , trăia un bogătan - care ajunsese să robească toată lumea . Cine nu -i întorcea datoriile la timp , își vedea ipotecat totul , îi cumpăra ăla vitele , îi lua pământul , ba îl și închidea , îl schingiuia și îl lăsa nenorocit , muritor de foame . Bogătanul naibii - le- a luat oamenilor orice bucurie a vieții , chinuindu -i așa ! Făcuse ăsta atâția bani , atâta avuție , că se juca cu galbenii precum copiii cu pietricelele . 
Eu nu puteam răbda un asemenea om . Iute cum sunt - și fără să -mi pese de cineva - eram singurul care îi puteam cere să -i fie milă de oameni . 
La moartea lui taică -meu aveam cinci ani doar . Mă crescu mama , biata , ea știe cum . Când mă mai înălțai , să pot trăi pe seama mea - , iată că -mi iese în cale consăteanul ăsta al meu , Chițu , - câinele ăla fără nici un Dumnezeu . Nu mă putea suferi , și mereu îmi spunea că -s rău , țâfnos , cârcotaș . Dar , știți de ce ? Fiindcă nu voiam , ca alții , să -i pasc lui boii și caii , ori să -i lucrez tarlalele . A făcut el ce- a făcut , c- a dezgropat o poliță de- a lui tata , și mi- a luat căsuța , apoi mi- a vândut la licitație și ce- mi mai rămăsese - să acopăr datoria scornită de el . Ce mai - mă lăsă gol-goluț , ca un pui de turturea . Și otrăvit ca vai de mine ! Se jura amărâta de maică -mea că nimeni și niciodată , din neamul nostru , nu s- a înglodat la cineva ; se jura , hohotind , că Chițu mințea , că polița n- o avea de la tata . Dar , ce folos ? El era bogat , eu n- aveam lețcaie ; vorba lui atârna greu , eu - un flăcăuaș prețuit cel mult pentru respectul față de alții ... 
Într- o zi , mă împinse păcatul să merg la el acasă și să -l rog stăruitor să -mi lase căsuța măcar , să aibă maică -mea unde -și duce bătrânețile . Dar , ce credeți ? Cât i- a păsat bolovanului de colo - atât îl duru și pe el , fraților ! Nici lacrimile bătrânei mele , nici cele ale fetei lui nu l- au împiedicat . Ehei - atunci n- am mai putut răbda atâta câinoșenie și îl amenințai cu vorbe grele , grele de tot ... 
După cum s- a văzut apoi , cineva din sat va fi aflat de asta și a ... găsit cu cale să săvârșească el ceea ce îi ... promisesem eu lui Chițu , știind de- acum că totul avea să cadă asupră -mi ; nu trecu dar nici o săptămână , când am aflat că acolo , în sat , casa bogătanului a ars până în temelii , și , odată cu ea , Chițu și- a pierdut și întreg avutul , fiindcă toate bucatele de prin hambare au ars și ele , ca și polițele - făcute cenușă , ca și banii topiți . Cu mărturii strâmbe , și fiindcă îl și amenințasem , m- au judecat și mi- au dat douăzecișicinci de ani de pușcărie . Când mi- au spus asta , parcă m- a fulgerat : am rămas ca prostit . Ce- a mai fost după aia - nu mai știu . Știu atâta doar , că noaptea eram închis , cu fiare la mâini și la picioare . 
În sfârșit , îmi venii în fire . Inima începu să -mi bată cu disperare , viața - cu toata tinerețea mea - îmi părea acum un fel de fantomă înfricoșătoare , un fel de mormânt îndoliat și amenințător . În colțul ferestrei mi se arăta ca și când acolo s- ar fi aflat capul retezat al maicei mele , care doar pe mine mă avea ! Eram încredințat că nici Maica Domnului n- a pătimit atât de mult , cum pătimea mama mea , ce știa bine , biata de ea , știa că n- am nici o vină și că m- au azvârlit acolo , în fiare , degeaba - cum ar fi meritat numai un mare șnapan ! Îmi venea uneori să mă sfâșii cu ghearele , doar cătușele mă împiedicau să o fac ! Totuși , nu știu prin ce minunăție , auzeam îndemnuri , îmbărbătări precum : „ Curaj , Ceanaca ! Ești tânăr , nu te speria ! Are El , Domnul , grijă de tine ! “ 
Vreo câteva zile - așa am dus -o , tot în gânduri urâte ; nu mâncam , nu aveam somn : - mut ca un pietroi , trist ca un chiparos din cimitir . Am cercetat drugii de la toate ferestrele , nu era chip să izbutesc ceva , să pot scăpa de aici . În asemenea împrejurări - numai timpul îți mai poate fi un dascăl bun ; el vindecă multe , ușurează și mai multe , iar noaptea , când stelele încep a licări , ți se strecoară în suflet - simți asta - dorul de viață și de libertate , mai mult ca oricând ... Puternic și netemător cum eram , m- am încurajat apoi singur . Și uite că n- a întârziat să vină nici clipa de mult visatei și doritei libertăți ... 
Trebuie să vă spun că luam seama la tot ce se petrecea în jurul meu . Mă simțeam mai tare ca oricând altădată : și- am îndrăznit să dau lovitura și s- o întind de acolo . 
Într- o zi - care îmi adusese libertatea , și viața deci - am văzut că paznicii erau cu gândul aiurea ; mă apropiai de o fereastră mai mare , cu drugii mâncați de rugină : simțeam că pe acolo am să ies . Așteptam să vină seara numai . Și - mare a fost mila Domnului și- a îngerilor Lui , pentru robul lor , Ceanaca ! Și ... Mă ascultați ? 
Era în noaptea de Paști . Pușcăriașii dormeau buștean ; îi auzeai cum sforăie . Îmi tremura sufletul - ca o aripă de rândunică . Parcă visam cu ochii deschiși ; visam la libertate , o visam pe mama , și satul , și codrul . Clopotele bisericilor băteau : băteau și răsunau atât de dulce , că ți se umplea sufletul de marea taină a lui Dumnezeu . Vuia tot târgul Trâcol ! Părea că se deschide cerul , că îngerii cântă în văzduh undeva : noaptea era o frumusețe , un dar al cerului și- al lui Cristos . Clopotele plângeau de bucurie , toata nu mai contenea ... Florile , legănate de adierea ușoară a vântului - răspândeau parfumurile lor îmbătătoare ; bolta era pardosită cu stele scânteietoare ... Iar gândul fugii mi- a dat atâta putere , că mi- am zis - mor , sau am să fiu liber - ca păsările în zbor ... Am pus mâna pe ușă , am zgâlțâit -o o dată - și i- a sărit cheia cât colo ! Nici un paznic prin preajmă . Nimeni nu se aștepta la ce făceam eu acum , și mai cu seamă în noaptea asta , când dragostea întru Cristos îi îndulcea la inimă până și pe gealați . Ajunsei în dreptul unei ferestre . Am tras și de ea - cu atâta îndârjire , că i- au sărit giurgiuvelele ca niște surcele . Numai că zidul era atât de înalt , de te lua amețeala numai când te uitai în jos . Iar jos , peste tot , doar caldarâm . Dar , nu m- am speriat . Am ciulit urechile : nici un zgomot , parcă muriseră toți de pe- acolo ... 
Ușurel , mi- am scos haina de ocnaș de pe mine , am tăiat -o fâșii-fâșii cu un foarfece de care făcusem rost mai de mult , am făcut o funie înnodată , am legat un capăt de drugii ferestrei vecine și , uite așa m- am văzut afară , jos ! Îmi zvâcnea inima de bucurie . 
Mă trăsei repede într- o parte , ca o fantomă în noapte . Dar caraula m- a simțit : 
- Stăi ! - și pe loc bubui o carabină , tulburând noaptea clopotelor de biserică . 
Încă nu se luminase bine când am ajuns la mine în sat . Am văzut -o pe mama , bolnavă de dorul meu și de supărări , mi- am luat armele , și - uite -mă liber ca vulturii munților acoperiți de păduri negre , domn peste văioagele și potecile locului , liber ca vântul și ca luceafărul de dimineață ! ... Avusei și eu o măicuță - și a murit și ea , parcă de când lumea ! Dumnezeu s- o ierte . 
Cât despre mine , nu -mi bat capul ... De ce mi l- aș bate ? De ce m- aș mai teme eu ? De moarte - cumva ? Aș ! - numai la ea nu mă gândesc . Odată și odată tot mușcă ei corbii și din mine ! Unde o să -mi zacă trupul ? Păi , nu e destul de larg vechiul , bătrânul nostru Pind ? Nu -mi ajung pădurile umbroase de pini și de fagi , care să -mi aibă grijă de trup , să nu -mi putrezească până nu vin să mi- l facă fărâme - fărâmițe corbii și lupii ? ... 
Nu ! ... Nu mi- e frică de nimic și de nimeni ! 
Dar , cu toate astea , măi fraților , cu toate astea ... eu , care trăiesc cu vulturii și cu urșii de șaisprezece ani încoace , eu , care nu mai știu ce- i aceea o streașină de casă , de atunci , eu , care n- am mai fost la biserică și nu m- am mai închinat de nu mai țin minte când , - vedeți voi , sufăr cumplit , mă doare sufletul când văd atâta lume săracă și strivită de necazuri , de amărăciuni ... De- aia , tot ce am - dau la nevoiași , îi ajut oricând sunt în stare , iar inima mea parcă -ar zice tot timpul o doină de jale pentru amărâții ăștia ai noștri , pentru care mi- aș da și viața ; credeți -mă , sunt omul cel mai cumsecade din lume , chiar așa - haiduc , cum mă vedeți , dar mă schimb în fiară - cum bag de seamă că vrea cineva să mă lovească în vreun fel ... Sunt milos , dar și mândru tare ; sunt bun , dar și dezlănțuit , când îi văd pe bogătani că fac fărădelegi și- i despoaie pe cei necăjiți ... 
Asta e ... Dar - gata acum , noapte bună și somn ușor ... Văd că vă cuprinde somnul . Ia uitați -vă la stele : încep să se treacă ... 
Și haiducul a tăcut , suspinând prelung , mai scormonind o dată jarul ; își dădu apoi căciula jos din cap , își luă mantaua cu glugă și se întinse lângă ciotul unui pin bătrân , trăsnit cine știe când . Tovarășii lui sforăiau de mult , pentru că - dinspre partea lor - viața căpeteniei nu mai avea de multă vreme secrete : le- o povestise Ceanaca . 
Repede de tot , se cufundară în somn și prietenii mei . Pădurea era tăcută - ca o biserică pustie . Mă gândeam la povestea vieții lui Ceanaca . Focul abia mai pâlpâia acum , iar sus , pe bolta senină , licăreau stele curate , parcă de argint . Luceafărul tremura peste o culme de munte , limpede ca un ochi albastru de fată mare , iar luna - frumoasa și mâhnita lună , topită de nesomn parcă , se ducea și ea să se culce tocmai pe după colinele line ale muntelui Vasilița . Strălucea ca o cunună de aur alunecând pe o tavă de argint . Și se înstăpânise liniștea peste tot pământul ! Pretutindeni - tainele coborau ca un giulgiu ! 
Sunt ani de- atunci ! Cum trece vremea ! Ehei , viața din munții armânești ai Pindului ! ... Amintirile își scutură argintul lor luminos , scânteind , de pe propriile aripi . Totul pare să fi fost doar vis , precum strălucirea unei stele ce s- a stins de cine știe când ! 
CUM M- AM FĂCUT HAIDUC ... 
Pe vremea copilăriei mele , munții noștri erau împânziți de „ grauri “ , cum li se zicea haiducilor . Nu era sat să nu se laude cu vitejii lui , nu era căpetenie haiducească – să nu fie armân . Zburdau haiducii pe- acolo , ca iezii : iarna se înfundau prin stejărișul din cheile Thesaliei , iar vara hălăduiau prin păduri de fag și de pini . 
Zi și noapte , acasă ori pe la tîrlele caprelor , la școală , ba și la biserică - nu se vorbea decât de isprăvile nemaipomenite ale lui Garèlea din Breazna , ale lui Leonida din Samarina , ale lui Cușu Despoi , ale lui Cole Ghiză și Jurcu , precum și ale atâtor alți haiduci vestiți , morți astăzi . De- aia , noi , cei mici - nu visam decât să mai creștem nițel și să ne facem apoi haiduci ... 
Cu închipuirea noastră aprinsă , ne împărțeam adesea în două tabere , și ne snopeam - până se vărsa sânge-șiroaie ! Ne luptam cu praștia , cu arcurile , cu bâtele , cu ce apucam ... Dar , mai cu seamă cu călimările ... Da , da ... nu era copil să nu poarte în brâu un călămar greu , de tuci ; cum ne întâlneam două cete de copii , scoteam călimările și începeam - să ne ucidem , nu alta ! Trebuia să ne despartă oamenii , femeile - altfel ieșea măcel în lege ! 
La Avdela , în satul meu - ne băteam cei din mahalaua de din jos , cu cei din mahalaua de din sus ; pietroaiele curgeau gârlă atunci , praștiile se- nvârtejeau , ba și cuțitele ieșeau de multe ori din teacă . Părinții - ce credeți ? - ne priveau admirându -ne și ne lăudau , când învingeam ... Numai mamele ne făceau în tot felul : diavole , zăltatule - fiindcă veneam cu mânecile de la zăbune , de la șube - sfâșiate , smulse , cu cămășile praf făcute ... 
Mulți dintre noi nu așteptam altceva - decât ceasul când ne- om făcea haiduci ... Într- o zi ne jucam de- a arșicele în tinda bisericii Sânta-Măria . Eu le- am dat celorlalți un pui de giol - din care s- a și iscat păruiala : călimările începură a lucra , sângele a țâșni ... Și , îl lovii pe unul atât de tare , cu călămarul meu , unul - Ciongiu , mai răsărit nițel ca mine , că -l lăsai lat pe jos , ca mort ! 
- Ciongiu ! A murit Ciongiu ! - țipau copiii . 
Doi veri de- ai mei , și alți prieteni , mi- au șoptit : 
- Spală putina de- aici ! 
Aș fi spălat -o ... eu , dar unde dracu să mă fi dus ? Aveam doar opt ani ! Și- mi vine o idee : 
- Gata ! le zic . Vreți să ne facem haiduci ? 
- Vrem ! 
Ne furișarăm acasă , am umflat câte un cuptor de pâine , câte -o traistă , un pistol ruginit și uitat cine știe unde , și ... - valea ! 
Ne strânsesem șapte inși . Ne- am oprit undeva , într- un loc zis al lui Bubonea , am intrat în câmpul de ferigă și ne- am lungit pe jos . La popas ! 
Căldura , aici , printre ferigi , era înăbușitoare ; câte vreun gușter verde țâșnea , clătinând ferigile , iar noi și săream în picioare , crezându -ne de acum haiduci adevărați , cu potera pe urmele noastre . 
Doi dintre noi - Ceapechi și Aian - stăteau de strajă pe un dâmb , numai că au adormit în post - și habar n- aveau de noi , ceilalți , din popas . 
Căpetenie eram eu , deși mai mic ; chem străjile - le cert , că nu ne dau de veste când vin ... gușterițele ... 
Și uite c- a trecut ziua . Înnoptase . Încă de seara se înnorase . Spre miez de noapte începu să plouă cu găleata ! Ne- a făcut paparude . Unii aveam mantăi ; dar tot leoarcă eram acum ; ce să spun însă de cei fără mantăi ? Ceapechi dârdâia de frig . Am fi făcut focul , dar ne temeam de poteri ... Nu -i vorbă , nici nu aveam cu ce - amnar , iască , și cremene ... 
Dacă tuna - tremuram ; fulgera - ne închinam , ori ne ghemuiam - ca melcii ... 
A doua zi , cum se revărsară zorile , prinserăm și noi inimă . Am pornit -o în sus , spre Arzel , unde curgea un izvor - rece ca gheața . Acolo , așezați pe buza albiilor , ne- am luat gustarea ; am tras și- o dușcă de apă bună , apoi - hai să vedem ce- i de făcut ... 
S- auzeau niște clopote de oi ; păștea pe acolo , se vede , vreo turmă ... 
- Băieți , le zic vitejilor mei , m- ați ales căpetenie , nu -i așa ? 
- Așa -i ! 
- Atunci , trebuie să m- ascultați în toate ! 
- Te ascultăm ! 
- Prea bine ! Trei dintre voi vă duceți la turmă și- mi aduceți de acolo un noaten de tăiat ; să -l alegeți bun , și gras altminteri - vă-mpușc ! 
Tovarășii mei au râs , fiindcă puști nici nu aveam ... 
Au tras la sorți - și s- au ales cei trei , care au și plecat . Le cam era lor frică , dar nu îndrăzneau să -mi spună că nu merg ... Păi , îi împușcam ... cu puștile care -mi lipseau ... 
Cu capetele plecate , au pornit deci . Se vedea că le e frică . 
Noi , ceilalți , ieșirăm spre străji și priveam la turma care păștea , împrăștiată . Ciobanul , în capul gol , cu mantaua lui pe umeri , sprijinit în bâtă , se uita și el cum îi pasc oile . Era Mitru al lui Cealera , un văr de- al meu . Patru dulăi surzi păzeau turma . O capră cu botul bălțat și alta roșcată - pășteau răzlețite și tot le sunau tălăngile de la gât : cing-cing-cling . 
Am trimis un băiat la cioban , să -i spună să vină la locul nostru de strajă , că -l cheamă căpetenia . Ne gândeam , cu tertipul ăsta - să poată ceilalți să fure noatenul nestingheriți , cât va fi plecat ciobanul . Numai că n- a ieșit cum voiam noi . 
Mitru Cealera , ciobanul , când îi spuse trimisul meu să vină la strajă , l- a întrebat care căpetenie , cum îl cheamă ... Și , aflând că de mine era vorba , îl umflă râsul , apoi își așternu zeghea pe jos și se- ntinse și el . 
Băiatul nu se lăsa însă : hai și hai la căpetenie ! 
Până la urmă , Cealera a ridicat bâta , i- a ars vreo câteva și - cu vorbele : „ du -te învârtindu -te “ , îl alungă . Ăla se- ntoarse plângând . 
Ceilalți băieți , plecați după noaten , ședeau și ei amărâți departe de turmă , de frica dulăilor . Mă uitam la ei , din locul nostru de veghe , și- mi frângeam mâinile de ciudă ... 
Văzând cum stau treburile , luai un văr cu mine și- am coborât eu însumi spre turmă ; ne pitirăm printre ferigi și- am prins un berbece ; l- am legat de picioare , dar era greu , cum să -l cărăm ? Am mai chemat doi băieți și de- abia , de- abia am izbutit ... Am fluierat - și au venit și ceilalți trei tovarăși ai mei . I- am certat , că s- au purtat ca niște fricoși , i- am amenințat c- am să -i ciuruiesc , ăștia au început să bocească ... 
- Ei , lasă , că acum vă iert , dar al’dată să vă țineți mai bine , căscaților ! 
Când să tăiem berbecele , n- aveam cu ce . Alt necaz ! Câr-mâr , nimic ! 
Cineva zise : 
- Las ’ că nu avem briceag , dar nici sare n- avem , să sărăm carnea așa că - degeaba l- am tăia , chiar de- am avea cuțit ! 
Am slobozit berbecele , care s- a întors alergând și behăind la turmă . 
Ne- am dat seama că nu -i ușoară haiducia : pistoalelor noastre le lipsea praful de pușcă , cuțite n- aveam , nici fustanele , nici arme , nimic ! 
Ne- am gândit să cerem de toate , din sat , cum făceau haiducii , ori să luăm vreun ostatec , și - cu banii pentru răscumpărare , să plătim ... 
Toți au zis că asta era de făcut , să luăm un ostatec . 
Și , am jurat să -l facem ostatec pe primul care -o trece pe- aici , atâta doar - să fie om cu avere , cu turme bogate . 
Spre seară ne- am apropiat de sat , să dormim și noi mai lângă sat , că ne săturasem de munte , unde ne pândeau sălbăticiuni . Și- apoi , ni se cam topiseră merindele , de când cu popasul la izvorul acela cu apă rece ... 
Noaptea cobora , senină . Ne- am oprit la Gugulecă , lângă o margine de sat , așa -i zicea locului . Am trimis pe cineva acasă , după o pâine . S- a întors , ăla , târziu , dar cu două turtoaie și- o plăcintă . 
Ne uitam de- aci , de la Gugulecă , la luminițele de prin casele oamenilor , și ascultam viorile ce răsunau la hanul lui Alexe al lui Petajo , și tot plănuiam cum facem rost de ostatecul acela , care ne făcea atâta trebuință . 
Să dăm buzna în sat , nu prea ne venea la socoteală , că puteau să ne facă pe noi ostateci , acolo ; tot mai bine era să pândim , de- aci , vreun celnic în trecere , și să -l legăm fedeleș . 
Cum se lumină , ne pitirăm în ferigile din Pajiștea Ghionoaiei ; când soarele se înălță bine dintre pini , apăru tată -meu , călare , pe drumul dinspre Perivole ; venea de la Ianina , unde plecase de vreo săptămână . 
- Să -l înconjurăm ! au zis băieții mei . 
Așa fusese vorba : să -l prindem pe primul sosit ... 
Tata venea cântând . Când fu pe- aproape , noi am fluierat , din ferigi , și - patru inși , cu pistoalele ridicate , îi ieșiră înainte . I- au prins calul de frâu și i- au cerut lui taică -meu să vină la căpetenie , la popas ! 
Eu mă făcusem mic cât o gânganie - lâng -o ferigă , și de frică - dar și de rușine ! Pe tata îl știam că nu e omul să se sperie de zece bărbați , nu de șapte băiețași ca de- alde noi ... 
Când i- au cerut să vină la căpetenie , tata și- a spus că vreun căpitan de haiduci de- adevăratelea a trimis să -l cheme ... Nici nu -i trecea lui prin minte că ... eu îs acela , marea căpetenie , și că tovarășii mei erau vitejii din garda mea ... 
Descalecă el , își lasă calul în seama unuia dintre băieți și vine la mine , - căpetenia ! ... 
Eu mă făcusem ghemotoc de tot ; parcă eram o nevăstuică ce- și scoate căpșorul ei , temătoare , din vreun cotlon . Aș fi vrut să mă ascund mai bine , și nu știam cum ; aș fi rupt -o la fugă , dar mi- era rușine de băieți . Eu le ceream să fie inimoși - și acu ’ , eu , mai-marele lor ... Ptiu ! 
Mi- am făcut inimă , mă ridicai de jos și - cu vocea tremurândă , le poruncii băieților să -l lege ... 
Tata nu pricepea încă ; întrebă numai - unde e căpetenia , iar mie îmi șuieră , supărat - să mă duc dracului de- acolo - fiindcă se temea să nu mă ia haiducii ostatec ! Nu știa el că ... eu eram căpetenia ! 
- Legați -l ! , am țipat eu , cu o voce ca de pușcoci . 
Patru „ flăcăi “ își scoaseră brâiele , să -l lege . Tata , în sfârșit , a înțeles că noi eram vitejii ... Și- a pufnit în râs ... 
- Măi , diavoli afurisiți ! Să vedeți ce vă rup eu urechile , v- arăt eu vouă căpetenii și haiducie ! 
Vitejii mei au dat să -i răsucească mâinile , și să -l lege ; unul dintre ei îi vârî mâna în brâu , să -i ia punga . 
Tata însă , înalt și puternic cum era , îi înfășură pe toți patru cu un braț , îi duse acolo unde -și lăsase calul , și îi legă de coada animalului pe toți înșirați ; apoi se întoarse la mine , mă luă de mână , târându -mă și mă vârî într- unul din cele două ochiuri ale desagilor ; mă atârnă de oblâncul samarului , încălecă - și ne- a adus grămadă în sat ... 
Boceau ăia , legați de coada calului , smiorcăiau , gemeau , oftau ; nimic ! 
- Nene , dă -ne drumul ! Nene , dezleagă -ne ! 
Ași , ți- ai găsit ! 
Eu , din ochiul desagilor , scrâșneam din dinți , mă luptam să mă desfac de- acolo , dar - în van toată strădania mea . Crezusem că haiducia e așa , o nimica , dar vedeam acum că ne- a cam ieșit pe nas ! 
Ajunși acasă , tatăl meu îi chemă pe părinții copiilor - prietenii mei , le- a povestit toată tărășenia și le- a dat drumul celor mici ; pe mine m- a legat de- o grindă din grajdul vitelor , mi- a ars vreo zece lovituri c- o vargă , m- a lăsat așa , atârnat , ca la o jumătate de ceas , după care m- a luat de urechi și m- a dus , în halul ăsta , la școală ... Dăscăluțul , atâta a așteptat - mă azvârli într- un beci plin de șobolani , de unde îmi dădu drumul abia către chindie ... 
Când m- am întors seara acasă , aveam friguri . O lună încheiată am bolit de friguri ... 
Și uite-așa a fost cu haiducia mea , care ținu taman două zile . 
Tot satul a râs de vitejia noastră , și - cât a fost vara aceea de lungă - beciului de la școală nu i- a zis nimeni altfel decât - „ la popasul haiducului Nuși ... “ 
VERVERA 
Focul ardea - vâlvătaie pe Urlic , deși trecuse de miezul nopții . Jnepeni întregi , și crengi de pini - se preschimbau în jăratec și dogoreau , de departe . 
Cola Daucă scormoni jarul cu o vargă și înfipse apoi două furci de- o parte și de alta a focului , să rezeme în ele frigarea ; tăiaseră un vătui bălan , furat din turma lui Exarhu , și după ce- l jupuiseră frumușel de tot , se pregăteau acuma să -l frigă ; Nasta , prietenul lui Daucă , și el cioban vestit în tinerețile lui - începu a fluiera un cântec , în timp ce- și ungea cu nădejde mustața cu seu de la prapure , că tare îi plăcea lui să -i stea podoaba asta înțepenită . 
- Măi , prietene - zise Daucă - ia te uită , găinușa apune către Vasilița , iar luceafărul pălește și el ; dă -i zor , că ne- apucă ziua ! Or să-nceapă oamenii să se- ntoarcă din târg , de la Grebena , și - când au să vadă fumul ... o să cam priceapă că noi - iar ne- nfruptăm din turma celnicului . D- aia , dă -i bătaie ! 
- Tu vezi , acolo , să nu scrumești frigăruile , că de vătui - am eu grijă , o să -mi iasă - ca mărgeanul ! Și- apoi , mai e pân ’ la ziuă ... Nu te uiți la lună ? Încă n- a alunecat dincolo de culme ! Iar ciobanii își îndeamnă oile pentru a doua oară la păscut . I- auzi tălăngile din Șargani ! De ce nu ne- om fi dus noi până acum , să rupem vr -un cârd de oi de la copăcenii ăia ? ... Anul trecut , prin mai , le- am umflat treizeci de noateni - și nici câinii măcar nu ne- au simțit ; era cu noi și Panu ... dat naibii era și ăsta - Dumnezeu să -l ierte ! 
Cola Daucă îl asculta și zâmbea , dar nu scotea o vorbă ; vâlvătăile focului îi făcură fața roșie , aprinsă , iar ochii îi lăcrimau de căldură ; răsucea sula cu frigarea și asculta cum sună clopotele de bronz ale caprelor sterpe din Tișeni . Un cocoș de munte tot îi zicea : cucuriguuu ! , un catâr necheza nu știu pe unde , iar un pistol răsună dinspre Cireș . 
Nu trecu o jumătate de ceas - și vântul , mai întreținându -se , începu să șuiere printre crengi . Cerul era senin , dar într- o latură se cam adunau nori . 
Când frigăruile și vătuitul întreg erau gata de scos de pe foc , se auzi deodată , din sus de vatra focului - un ropot de bolovani rostogolindu -se de vale . Daucă și Nasta , lupi bătrâni , luară seama într- acolo , ciulindu -și bine urechile . 
- Ei ! 
- Ei ! 
- Care sunteți acolo la foc , măi ? 
- Doi armâni : Daucă și Nasta ! 
- Daucă ! Nasta ? 
- Da , noi . 
- Ei , bravo ! Dacă sunteți voi , cobor și eu acolo . 
- Da ’ tu care ești , măi ? 
- Eu ? Haiducul Ververa ! 
Și - fără multă ceremonie , Ververa s- apropiè de foc ; era un haiduc din Tiște , om de vreo treizecișicinci - patruzeci de ani , bine legat , ager și șiret . După barba lui stufoasă și neagră , părea un voinic tare fioros . Mlădiu la trup și țintaș fără pereche . S- a haiducit cu câțiva ani în urmă , dar umbla mai mult singur , că nu prea se mai încredea în alții . 
Pe- ai lui i- au luat turcii și i- au închis , dar Ververa nu s- a dat bătut . Știa ce- l așteaptă , că multe le mai făcuse și el , de- atunci : dăduse foc , omorâse - și câte altele ! Îl urmăreau poterile zi și noapte , dar cin ’ să -i dea de urmă ! Când îi aduceau pâine de prin sate , călăuzii - adică oamenii lui de legătură - erau puși să guste ei mai întâi , să nu -l otrăvească cineva ; vin nu bea , apa rece , de izvor , era băutura lui . De dormit , dormea iepurește ; cum foșnea o frunză , ori trecea vreo sălbăticiune , cât de lin - el și țâșnea în picioare , gata să tragă ! Și ce mândru se purta : cu lănțug de- argint , suflat în aur , jaretiere din fir de beteală , salbă de galbeni pe piept , și agrafe - fel de fel - de argint și ele , până și la opinci ! 
Cu Daucă și cu Nasta , Ververa se cunoștea de mult , de pe când el însuși umbla cu oile ; se povestea că , odată , s- ar fi certat cu ei - pe la izvorul de pe Urlic , într- o primăvară , când armânii își urcă iar turmele în munți . După care se împrieteniră însă bine , și- apoi nu numai o dată și- au salvat viața unul altuia . 
Într- un rând , Ververa - urmărit și rănit chiar , de jandari - se adăposti în târla lui Daucă . Apărând soldații , Daucă vârî oile în târlă , închise strunga la loc , și așa îl scăpă pe Ververa - oricât l- a descusut și- a cotrobăit pe- acolo potera , după urma de sânge care se pierdea pe lângă țarcul oilor . Nimănui nu i- a dat prin cap că Ververa ar fi putut să se vâre printre oi . Mai târziu , cum se lăsă noaptea , a șters -o în pădurea din arpopiere - de nici câinii nu l- au simțit . 
Ververa trăia mai ales undeva , într- o peșteră de prin Tiște - unde nici dracu ’ n- ar fi dat de el ! Aci se trăgea el când îl hărțuiau poterile ; tovarășul lui credincios era doar un câine mare , ciobănesc , lățos - și puternic precum un leu . Dormea în gura peșterii și- l vestea , cu lătratul lui , când simțea primejdia . 
Peștera aceea având și o altă ieșire , Ververa se strecura pe- acolo , ca o veveriță - și așa , se pierdea apoi în pădurea de brazi . Numai că rar trecea prin asemenea necaz . Cine -ar fi cutezat să se apropie măcar de râpile alea de- acolo ? Pe unde cel mult căprioarele - dacă treceau . 
Daucă , Nasta și Ververa au tăiat ferigi - o grămadă , și peste ele au așezat frigăruile și vătuiul întreg , fript și el , aburind ; apoi și- au scos cuțitele din brâu și au început să mănânce , după ce și- au tăiat din buturii vătuiului și- au dumicat și rinichii animalului . Să mai fi fost un ceas până -n zori . Bolta se lumina dinspre răsărit , iar stelele arătau de- acum din ce în ce mai șterse , ca niște stropi de argint pe albastrul ei . Focul se istovise , pădurea începea a se trezi , o boare dulce legăna vârfurile pinilor , undeva departe cânta cineva din fluier : poate la o stână de vaci de- ale copăcenilor , unde răsunau și niște bătăi de ciocane , rar și înfundat . 
Daùcă bău cu sete vin din ploscă , vin de zalùrda , curat ca lacrima , un rubiniu tămâios , ce nu s- a mai văzut ! De la el , plosca trecu la Nasta și la Ververa . 
Haiducul , cum am spus , nu obișnuia vin , de teamă să nu se tulbure ; de astă dată însă a vrut să le fie în voie prietenilor săi - și bău vârtos . Și , plosca pântecoasă , mare , vinul bun - se făcură , tustrei - cuc și altă pasăre ... Ververa mai cu seamă , ca unul neînvățat cu băutura ! 
Frânți de nesomn cum erau , se întinseră la umbră și- au adormit în cântece de potârnici și de cuci , până ce zorii începută a- și cerne lumina lor de aur peste dealuri și peste păduri . 
Ververa dormea cu pușca la căpătâi : iepurește , dar dormea dus , de fapt . Vinul îl biguise bine de cap , parcă era acum pe alt tărâm , să -i fi tăiat capul - și n- ar fi simțit ! Răsucindu -se o dată , i se desfăcu șerparul și , din el se rostogoliră vreo cincizeci - șaizeci de lire . Daucă , trezindu -se și el tocmai atunci , văzu galbenii și holbă ochii , lacom . Nu era o glumă așa ceva : atâtea lire însemnau o avere , o comoară ! Și ce- or mai fi și- n șerpar ! Prin buzunările șerparului ! 
Daùcă îl trezi și pe Nasta , îi arătă spre galbeni și- i șopti : 
- Ce zici , prietene ? Îl ucidem ? Ori îl legăm fedeleș și- l ducem la Grebena - să punem mâna și pe suta de lire puse de stăpânire pe capul lui ! Haide , vorbește odată ! Hai că trece vremea , se face ziuă și începe lumea a umbla pe- aici , se scoală și ăsta și ... 
Nasta își strânse pumnul , gata să -i turtească haiducului căpățâna cu el ; apoi își răsuci în neștire mustățile , fără să -l scape din ochi pe Ververa ; ochii îi ardeau ca jarul , furați de strălucirea aurului ; poate mai erau sute de lire încă , în șerparul furului ; ajungeau oameni cu stare ... celnici - cu turme de oi și de capre , doar atât - să -i ia capul haiducului și să -l ducă la Grebena , unde -i mai aștepta o sută de galbeni , peste sutele din șerpar ... 
Aurul îi chema stăruitor : haideți , nu vă codiți , că nu -i timp ; legați -l și duceți -l la Grebena ; numai că - mai auzeau un glas care -i mustra : să nu faceți fapta asta groaznică ; Ververa vă e prieten ; ați mâncat , ați băut , ați dormit împreună . Un om - în somn , e fără păcat , ca un înger , orice -ar fi făcut - e curat ca un sfânt ... 
Cei doi prieteni , ciobanii Nasta și Daùcă , încă tulburi la cap , cine știe cum s- au gândit în sinea lor , dar odată au azvârlit cât colo cuțitele , pe care și puseseră mâna - și l- au trezit pe Ververa ! 
- Hei , Ververa , Ververa ! Scoală - sus , că uite a răsărit soarele , și începe lumea să treacă ... Haide , trezește -te , c- a fost moartea pe- aci , și s- a uitat la tine - și nu ți- a făcut nimic . Să-nalți o biserică , mă , c- ai dat peste doi armâni ca noi , care țin la prietenie și nu -și calcă jurământul , și nu uită pâinea mâncată împreună ... cum vezi ! Hai , sus ! ... 
Nasta și Daùcă îl scuturară pe Ververa , pân ce ăsta holbă ochii la ei , speriat ; când haiducul zări lirele pe jos și șerparul desfăcut , se ului ; își dădu șerparul de la mijloc , numără galbenii și văzu că nu -i lipsea nici unu ’ . Atunci nu a mai putut de dragul ciobanilor : o lacrimă caldă i se prelinse pe barbă , tremurătoare , rotundă , strălucind ca o mărgea . Înțelesese , în clipa aceea , că mai sunt pe lume și oameni de treabă ; că nu toată lumea trăiește doar pentru bani , haìnă și neomenoasă . 
Ververa știa că Nasta și Daùcă fură orice le iese -n cale , că nu cruță nimic ; de această dată însă - iată că s- au dovedit altfel : oameni de inimă și de credință . De aceea , cu lacrimi în ochi - furul își scoase iar șerparul și le dădu ciobanilor , din averea sa , toți galbenii - vreo opt sute , câți avea , îi sărută pe rând - și le zise : 
- Ați fi putut să mă ucideți în somn , dar voi - uite , nu mi- ați luat măcar o liră din șerpar . Poftim , luați șerparul cu totul , că mi- ați dăruit viața ! De- acu , am să fiu și eu mai bun , mai milos , că merită ... e un Dumnezeu deasupra ... Și - rămânèți cu sănătate ! Iar purtarea voastră n- am s- o uit nici după moarte ! 
Ververa le strânse mâinile din nou , apoi fluieră , își chemă dulăul care dormea undeva printre ferigi , își luă pușca de curea și porni pe cărăruie , spre Urlic , unde -au tot hălăduit haiducii și vântul nu contenește să urle și toamna și primăvara . 
Cum zorile se revărsaseră , cerul era roșu acum , ca jarul ; potârnichile cântau , pinii șuierau în vânt , turmele albeau colinele , soarele răzbea printre arbori , galben , strălucind ca o comoară . 
Departe , spre Vodènisco , mugea o turmă de vaci , la o văcărie , iar niște copăceni ieșeau la arat , cu femeile după ei . 
Ververa ajunsese la locul lui de pândă și cânta acum , de inimă rea : 
Patru ani în închisoare , 
Fără lună , fără soare ; 
Fără cântece-armânești 
Și cavale ciobănești , 
Tot în fiare , tot așa , 
Vai de tinerețea mea . 
Era un vechi cântec haiducesc . Vocea lui Ververa se înălța dulce , tremurătoare , dusă departe de respirația vântului , peste văi și peste râpe . 
Nasta și Daùcă îl ascultau , pe gânduri , cu ochii țintă în vatra focului . Unul din ei zise : 
- Eu aș zice , cu galbenii ăștia - să înălțăm iară Sântă-Măria , biserica arsă de bandiți . Ei ? 
- Mi- ai luat vorba din gură , prietene ! - grăi celălalt . Ceva mai frumos nici nu se mai află ; că sunt ani de zile de când satul n- are biserică . Cu aurul lui Ververa - o facem noi , mai frumoasă de cum era . 
Stămăria , biserica din Avdela , fusese arsă de dușmani în 1906 ; era un lăcaș de toată minunăția ; lucrătura de poleială , din altar , era nemaivăzută . Toata lumea era uluită de dantelăriile ei lucrate în lemn . Pereții erau zugrăviți de mână de meșter , cu chipuri de sfinți parcă vii . Cei doi fârtați , Daùcă și Nasta se gândeau cum ar face -o ei mai mândră , de unde ar aduce iconari , - când , dinspre partea unde se găsea acum Ververa , răsunară niște puști : bam-bum-bam-bum ! În rafală ! 
- Haide , amice , că pe- aici miroase a praf de pușcă ! Să spălăm putina ! 
Ce se petrecea ? 
O poteră de arnăuți a dat peste haiduc , în timp ce ăsta se prăjea la soare pe culmea Urlicului , și l- a luat în focuri . Dar Ververa nu se lăsă - și bătălia se- ncinse , gloanțele șuierau acum : bam-bum-bam-bum ! 
Doi vulturi negri dădeau târcoale , adulmecând poate ceva hoituri , iar câte vreun trecător ce apărea pe acolo - se închina , în acele clipe , și se grăbea mai departe , îngrozit . Numai Ververa trăgea și zicea din gură : 
Patru ani de închisoare , 
Fără lună , fără soare ... 
În timp ce soarele cernea pulbere de aur peste coline și peste codri , acolo , pe culmi , în munții Urlicului , munte haiducesc și armânesc . 
DIN VREMURI DE OBIDĂ 
Era prin anul 1769 , toamna târziu . 
De trei zile și patru nopți - ardea necontenit . 
De trei zile și patru nopți - frumoasa , bogata , mândra Voscopole ardea de jur-împrejur . O mare de flăcări ajunsese târgul , fruntea aromânilor , primul între târguri , - Voscopole cu ale sale treisprezece mii de clădiri , cu averile ei fără număr , cu palatele și grădinile ei neasemuite - cale de șapte zile ! 
Limbile de pară , norii groși de fum - se încrucișau cu cele ce se înălțau din vestita Niculiță , ca și din puternica Gràmoste , și împreună îndemnau spre cer - să se plângă Domnului , care le- a întors spatele aromânilor și îi lasă să piară , se vede . 
De ani și ani , oameni răi puseseră rău gând Voscopolei . De- amar de vreme - bogățiile ei , frumusețile ei erau râvnite și iar râvnite ! Invidia , gelozia - nu le dădeau pace nici prietenilor târgului , care nu mai aveau astâmpăr . 
Numai că vitejii acestei pașnice așezări , voinicii ei - vegheau și dânșii . Și - cu puterea lor , nu o dată s- au împotrivit dușmanilor care veniseră să -i calce și să -i prade . De- aia a intrat și- n cântece acest târg , de le zic și- acum oamenii : 
Voscopolea nu poți s- o prazi , 
Că mulți și mândri -i sunt vitejii ... 
De data asta însă , neprietenii au copleșit -o din toate părțile , ca muștele și ca furnicile . Se întuneca și câmpul de mulțimea lor , și se cutremurau și munții de urletele acestor hoarde . Mii și mii , tot veneau , val după val . Veneau din Dagli și din Colonia - din fundul Albaniei , și de către mare ; se ridicase turcimea , ca frunza și ca iarba , să strice și să prade Voscopolea . 
S- au bătut voscopolènii , tineri și bătrâni , și- au vărsat sângele , iar femeile - cum tot cântecele spun - au cărat luptătorilor gloanțe în șorțuri , și- i înfruntară și ele , alături de bărbați , pe dușmanii atât de numeroși , că răsăreau zece în locul unuia ucis ! 
Și i- au făcut pe voscopolèni să dea înapoi ! De sus , și din jos , de la munte și din câmpie năvălise arnăuțimea toată . Foc și flăcări vedeai pretutindeni . Ardea celebra Academie , și tipografia - cum nu se mai afla alta în Turcia , și bogata Bibliotecă , și școlile , și palatele - totul se transforma în scrum și cenușă . Iar urletele , împușcăturile , și țipetele femeilor și plânsetele copiilor - te făceau să crezi că e sfârșitul lumii . 
Într- o casă ca un adevărat palat , lângă icoana aurită a Fecioarei , pâlpâia o candelă . Lângă icoană , în picioare , galbenă ca ceara , Sultana . Plânsese , mai lăcrima și acum , tânăra soție a lui Chendra Sarică , un bărbat de toată lumea cunoscut și cinstit în Voscopole , pentru vitejia lui . 
Femeia , cu brațele încrucișate pe piept - a rugă , cu ochii țintă la frumoasa icoană , se închina Fecioarei - să -i scape omul rămas în afara așezării , care numai cu doi tovarăși ținea piept acolo unei întregi gloate arnăuțești . De trei zile , el nu mai dăduse pe acasă , nu -și mai odihnise capul pe- o pernă , nu -și mai văzuse copiii - un băiețel și- o fetiță , doi îngeri ce se țineau de poala maică -si și tremurau ca două viori . 
Ziua s- a dus , soarele apuse și el mai repede parcă - sătul de- atâta rău , cât vedea . Luna lumina de pe boltă , stelele se ascunseseră pe undeva , dar văpaia împrăștia întunericul de peste târg , și - privirea îți pătrundea departe , jur-împrejur . Văpaie roșie , înfricoșătoare - luminând ! 
Prin vecini , femei despletite , bărbați cu prunci în brațe - alergau speriați , îngroziți . Alergau înnebuniți . Încotro ? Nici ei nu știau ! Fugeau în neștire , să scape de flăcări , de moarte ! Atât ! 
Doar Sultana încremenise rugându -se , cu ochii la icoană . Nu auzea nici țipetele , nu vedea nici văpăile focului , nici norii de fum . Gândul , sufletul , viața ei toată - erau departe , în afara Voscopolei , la Chendra , omul ei drag . 
- Fecioară-Marie , păzește -mi -l , adu -mi -l viu ! 
Atât izbutea să spună . 
Iar Mitru , băiatul de cinci ani și Sorina - fetița mai răsărită , să tot fi avut zece ani și ea - nu se deslipeau de maică-sa . 
Se înnoptase bine , candela se micșorase mult , iar flăcările focului înconjurau acum casa , amenințând s- o cuprindă . Dar Sultana nu se clintea dinaintea icoanei . 
- Mamă , când vine tata ? , întrebă micuțul Mitru . 
În clipa aceea chiar , răsunară voci la poartă ; apoi țipete , plânsete și bubuituri - năvăliră în casă . Cineva , un soi de smintit , bufni pe ușă , și Sultana se pomeni cu el în capul scării de marmoră . Femeia se prăbuși , leșinată . Îl văzuse pe omul ei , Chendra , împușcat și rănit de moarte . Doi tovarăși îl țineau după umeri , în timp ce din piept îi țâșnea sângele . 
- Mi- au mâncat capul dușmanii , măi nevastă ... 
Omul își sărută femeia , își îmbrățișă copiii , și își dădu duhul . Se stingea un viteaz ce părea a nu avea moarte ! 
Aproape numaidecât - alte glasuri izbucniră , alte urlete , de astă dată mai tunătoare , sălbatice . Erau arnăuții - dintre care Chendra Sarică trimisese mulți pe lumea cealaltă . Acum nu se mai temeau ei , că n- aveau de cine . S- a prăpădit Chendra - s- a dus puterea Voscopolei , au dispărut apărătorii orașului ! Nu mai era cine să -i împiedice pe năvălitori , să le stea înainte . Și - își răzbunau pentru oamenii ce le pieriseră în luptă . 
Căsăpeau arnăuții - orbește , tot ce le ieșea înainte , dau foc - să nu mai rămână piatră peste piatră în toată Voscopolea ! 
Iată -i , se apropie , au ajuns - și năvălesc și spre casa lui Chendra , viteazul ucis și întins , ca un brad , în mijlocul odăii . Sultana îi vede . Sunt mulți , și sunt răi - ca șerpii veninoși de răi ! 
- În mâinile lor nu mă dau vie ! , a șuierat ea . Copiii mei dragi , iubiți , - l- ați pierdut pe tatăl vostru , și- o să rămâneți și fără mine ! Că eu trebuie să -l urmez . Pe voi - Dumnezeu să vă aibă în paza Lui . 
Și - își smulse de la gât doi galbeni ca soarele de strălucitori : 
- Luați câte unul fiecare , s- aveți o amintire de la mine , să știți și voi că ați avut niște părinți , cândva ... 
Iar în clipa când arnăuții dărâmau porțile și ușile , să intre în casă , Sultana își străpunse pieptul cu cuțitul smuls de la brâul bărbatului ei , și căzu moartă lângă el . 
Arnăuții erau în casă acum , în odaia stropită de sânge , unde zăceau trupurile celor doi părinți uciși și urlau de groază cei doi micuți ... 
Năvălitorii au ridicat spadele , să facă de petrecanie și copiilor ; numai că privirile lor erau atât de curate , și jalea lor atât de sfâșietoare , iar ei atât de frumoși , încât până și inimile de piatră ale dușmanilor s- au muiat , iar brațele le- au coborât , dezarmate . 
Pe copii nu i- au mai omorât , dar i- au luat ostateci . 
Au trecut de- atunci mulți ani . Voscopole nu s- a mai ridicat din ruine . Bunăstarea ei a pierit , frumusețea ei s- a stins . Acolo unde se înălțau odinioară palate , azi s- a înstăpânit pustiul . Orașul a murit - ca să nu mai învie niciodată . Poate așa a stat scris să fie ; numai grămezi de moloz , câte -un arbore chircit pe ici , pe colo - mai stau mărturie că în ăst loc a fost cândva multă bogăție și multă , multă viață . 
Departe de aici , cale de câteva zile , pe râul Vardarului , se află un târg , Veles , în care s- au adăpostit mulți voscopoleni , după nenorocirea lor . Acolo și- au vindecat rănile , și- au plâns morții și măreția lor apusă , iar apoi și- au întemeiat noi gospodării . Și , în puțină vreme s- au pus din nou pe picioare , așezându -se temeinic . 
Și așa - într- o seară de toamnă , tot de toamnă - ca în 1769 , când fu risipită pentru totdeauna Voscopolea - doi călători intrau în Veles . Se întunecase de tot , ploua rece și mărunt , de te pătrundea la oase , iar negura coborâse de tot , pe câmp . 
Călătorii , abia mai umblau , tăcuți , posomorâți . 
- Pe unde stă Gheorghi al lui Munda ? - întrebară ei pe- o femeie ce le ieșise în drum . 
- Păi , în casa ceea , din dreapta , arătă ea . 
Oamenii deschiseră poarta , descălecară și intrară în ogradă ; Gheorghi îi întâmpină cu inimă deschisă și cu zâmbetul pe buze - deși nu -i cunoștea cine sunt , de unde și pentru ce vin la el . 
La vatră , lângă focul care răspândea dogoare și înroșea pereții cu văpăile sale , - Gheorghi a aflat că unul dintre cei doi călători , cel mai vârstnic și mai scuturat , un om ca la patruzeci de ani , cu ochii mari , cu sprâncenele arcuite , se numea Mitru , și era un armân , negustor prin Anatolia . Lucrase cu el , în negoț , fără să se fi văzut vreodată . 
- Dar cum de v- ați pomenit pe- acolo , prin Anatolia ? - întrebă a lui Gheorghi , o femeie de- acum ofilită , dar care se vedea că trebuie să fi fost mare mândră în tinerețea ei , când va fi secerat inimile multor flăcăi . 
- Puțini au pătimit ca mine - începu a povesti Mitru , care simți un fel de nod în gât , în timp ce ochii i se împăienjeniră , înlăcrimați . Eu însumi mă mir cum de mai sunt viu , cum de mai trăiesc și astăzi ! 
Eu - prieteni dragi , îmi amintesc ca în vis , dar îmi amintesc totuși , de când a ars Voscopolea . Acolo mi- au pierit părinții . M- au luat cu ei , atunci , niște arnăuți . Am stat vreo trei ani prin satele dinspre Colonia , unde am păscut vacile . Mă hrăneau tot cu turte de mălai - pe mine , care acasă le dădeau până și vitelor grâu ! Stăpânu -meu mă vându apoi unui bei , care mă duse în Muzachia . La cincisprezece ani - pășteam acolo o întreagă herghelie de iepe . 
Câte am pătimit în Muzachia - ce să mai vorbim ! 
Într- un rând , nu știu cu ce prilej , beiul s- a dus la Stambul , și m- a luat și pe mine cu el . Acolo însă , mă dărui unui prieten al său , care mă duse cu el în Anatolia . Și s- a întâmplat ca noul meu stăpân să fie un om cu suflet . Mi- a purtat de grijă , m- a dat la meserie , iar când m- am făcut de douăzeci de ani - îmi dădu bune parale , de m- am luat și eu de ceva . 
Cu voia Domnului și cu dreptatea de partea mea - n- am pierit . Azi puțin , mâine mai mult de la Cel de sus , am mai prins cheag . Iar acum , uite - pot zice că am ce mânca și le- oi lăsa ceva și copiilor - să nu se mai pomenească pe drumuri - când n- oi mai fi eu , și să mă blesteme ! 
Mitru povestea , povestea - câte i s- au întâmplat lui în viață , și vorbele lui pătrundeau în inima femeii gospodarului Gheorghi - tot ca niște piroane înroșite în foc . Ea nu -și lua ochii de la el - decât ca să -și șteargă lacrimile , că nu și le mai putea opri . Era și dânsa voscopoleàncă , iar părinții ei s- au prăpădit tot acolo ... Își amintea bine cum îl aduseseră pe tatăl ei , fărâmat , noaptea , și cum maică-sa se străpunsese cu cuțitul ... Iar după aceea - ce de necazuri , ce chinuri a îndurat ... La fel ca acest prieten care le- a trecut acum pragul casei . 
Ca prin minune a scăpat și ea de moarte ! 
- Și nu ții minte cum îi chema pe părinții dumitale ? , întrebă dânsa . 
- Nu , nu țin minte , că eram micuț , copil de cinci ani , am uitat . Atâta știu doar , că aveam o soră , dar - ce s- a întâmplat cu dânsa , pe unde -o mai fi , dac -o mai fi în viață , n- am auzit până azi ... Și cum aș fi putut să aud ? Ea într- o parte , eu - în alta ... 
- Bine , dar - nu ți- a rămas nimic de la ei , nici un semn , ceva ? ... 
- Ba , da - am un galben , îl țin aici , prins de lănțișorul ceasornicului meu . 
La aceste vorbe , femeia țâșni ca mușcată de șarpe . A vrut să ia galbenul din mână , dar mâna îi tremura , în timp ce chipul ei se făcuse parcă de ceară mai întâi - galben , apoi ca hârtia de alb . 
- Mitrule drag , fratele meu ! 
Atât a putut zice , și- a căzut - leșinată , parcă lovită de fulger . 
Femeia înțelesese că oaspetele lor necunoscut , care își povestise necazurile , era Mitru , feciorul lui Chendra Sarică și al Sultanei , ea fiind Sorina , sora lui . 
Da , părinții le muriseră sub ochii lor , iar ei fuseseră răpiți de arnăuți și duși - fratele undeva , sora altundeva , pentru ca acum - după patruzeci de ani , să se regăsească ! 
Bieții armâni - că multe au mai pătimit ! 
DOM ’ PRIMAR DIN ARMIRO 
Cei ce- au fost prin Armiro , în Thesalia , povestesc că la o margine a numitului târg se află o geamie veche , de cine știe când ! Iar minaretul giamiei se înalță atât de sus , că se vede , din el , câmpul Thesaliei ca -n palmă , într- o parte - și munții Agrafei și din Atica , în cealaltă parte . 
Cu câteva luni înainte să înceapă răzbelul din 1897 , se pornise o gâlceavă în lege pentru acest minaret - în sfatul ce diriguia târgul . Unii ziceau că ar trebui dărâmat , alții se gândeau că e mai bine să -l cruțe , fiindcă - mai știi ? - poate prinde bine , la vreo nevoie . Dom ’ primarele - capul urbei deci - ținea cu aceștia din urmă . 
Săptămâni și luni de zile la rând s- au tot sfădit ei să ia o hotărâre , dar n- au izbutit nimic , pentru că , la armiroți - de la vorbă până la faptă e drum lung , ca de la pământ la cer . Asta e : cine vorbește multe - face puține , ori nu face chiar nimic . 
S- ar fi certat și ar fi pălăvrăgit ăștia cine știe cât încă , mai marii din Armiro , dar veni răzbelul din ‘ 97 , și- i sătură de ceartă . 
Înainte să fi tras un glonț măcar și să fi mirosit praful de pușcă , armiroții își închipuiau că numai să vrea ei și să aibă picioare bune - că și ajung , repede-repede la Istanbul . Nu -i vorbă că mulți dintre dânșii au și ajuns acolo - numai că au ajuns legați fedeleș și cam fără voia lor ; iar picioarele - s- a dovedit că le- au fost zdravene de tot , dar ca s- o ia la sănătoasa înapoi , fiindcă înainte erau turcii , și- apoi , chiar să nu fi fost - armiroții tot nu cunoșteau drumul , așa că - Doamne ferește ! - s- ar fi putut rătăci prin codrii mișunând de sălbăticiuni , și- ar fi fost vai de ei ! 
De- aia , ca oameni la locul lor ce erau , văzând ei că turcii nu glumesc deloc , ci trag în carne vie , armiroții și- au zis : „ Păi , dacă -i așa - schimbăm și noi foaia ! “ Și , ca să le fie mai lesne și să nu se împiedice cumva în fugă , pifanii din Armiro s- au ușurat de poverile lor , care -i încurcau - puști , săbii și alte asemenea făr de rost unelte , după care - fuga ! , zic băieții , și - prinde -i dacă -ți dă mâna ... 
Turcii își vedeau de treburile lor ! Cuprindeau azi Târnova , mâine Làrisa , în ziua următoare Tricol , apoi Fersàla , Veleștin , Domoco ... Despre care armiroții spuneau că au să țină piept-nevoie mare ! Păgânii le- au cucerit - precum altădată evreii Ierihonul , tot cântând și fluierând a voie-bună . 
Când ajungeau aceste vești în Armiro , armiroții simțeau că au un bulgăre de gheață în piept , în locul inimii , și - tot timpul , zi și noapte , erau scuturați de friguri , bieții oameni . Uitaseră acum certurile , sfatul lor se împrăștiase și toți , de astă dată , aveau același gând : să fugă încotro or vedea cu ochii , - la Atena , în Peloponez , în mare , ba și dincolo de mare la nevoie , numai să nu mai audă obuzele , că le plesnesc urechile , nu alta ! 
Dacă turcii voiau și târgul ăsta , și gospodăriile de- aici ? Să le fie de bine ! Ba , și câte un dar le- ar fi făcut fiecare , numai să fie totul fără vărsare de sânge ! Dar , care era teama armiroților ? Ei își ziceau : dacă vin turcii pe furiș , fără să -i simtă nimenea ? Dacă se pomenesc cu ei din senin - și- i iau ca din oală ? Cum să facă , să afle , cumva , când se- apropie păgânii , ca să spele putina , între timp , și să nu le cadă în mână ? 
Și- au amintit atunci de minaretul geamiei din marginea târgului . Și , și- au dat seama că bine gândise dom ’ primarele , când zisese să nu -l strice că poate o să trebuiască la o nevoie . Acum , uite , doar minaretul îi mai putea scăpa de necaz . Să mai zici că nu merită , primarele , să -l pupi drept în frunte ! 
Și iată că vitejii din Armiro au avut curajul ca , în fiecare zi , unul dintre ei să se urce în minaret , și să observe , de acolo , depărtările . Iar când acesta i- o zări pe turci - să dea glas și s- o roiască apoi toți unde -or ști . 
Iscoadă mai bună însă ca primarele - nici că se putea afla . El , ca bun părinte al târgului , se cuvenea acum , nu -i așa ? - să -și salveze de la pieire familia lui cea mare . Peste asta , se întâmpla să aibă și ochi buni , precum și o voce ... Doamne-Doamne , de te băga în sperieți când urla el odată ! 
Acum , poftim - bietul de primar ! Nici nu se crăpase bine de ziuă , și se și urcase în minaret . Își rotea ochii , de- acolo , de sus , din zori și până -n seară , - să -i descopere pe turci ivindu -se de undeva . Și- a trecut o zi de pază , au trecut două , trei zile - dar turcii , ioc ! 
Era vară . Soarele - ardea de te topea ! Nefericitul primar înota în sudoare și se cam smintise la cap din cauza căldurii , dar se ținea tare , totuși . Doar din când în când , prea urându -i -se , îl puteai auzi : „ Uf ! - că nu mai vin odată turcii ăia , să mă scape de chin ! “ 
Și mai trecură niște zile , iar la vreo săptămână , na ! : primarul deslușește , undeva - ca un nor de pulbere . Cască el ochii cât poate , ciulește bine urechile , și - aproape încremenește așa ! Peste câteva clipe , aude voci omenești , ba și pocnete de puști parcă , apoi - pe măsură ce norul de pulbere se apropia , a putut desluși chiar flamuri și fesuri roșii , călăreții pe caii lor , după care pocnete de puști , din ce în ce mai întețite , ce mai - veneau ăia cântând ! 
„ Turchi èrhonde ! “ ( „ Vin turcii ! “ ) - a strigat omul atunci , de se cutremurară munți și văi ! Atât , și coborî repede din minaret - să nu i- o ia alții înainte , din fugă . 
„ Turchi èrhonde ! “ La strigarea asta , mii și mii de oameni începură să alerge ca nebunii , de parcă veneau dracii peste ei . Cât despre pifanii târgului - și- au lepădat cât colo puștile , săbiile , apoi - soții își uitară soațele lor , părinții își lăsau copiii de izbeliște . Îmbrăcați , neîmbrăcați ca lumea , cum apucaseră - alergau toți , de ziceai că au aripi la picioare ! 
Într- o clipă - nici picior de armirot nu mai era în Armiro ! Iar turcii veneau , necontenit ... Puștile răsunau , cântecele la fel ... 
Uite -i ... se- apropie , și curând-curând intră în Armiro ! Dar - minune mare ! Nu erau turcii , nu erau dușmanii - de care atâta se înspăimântaseră vitejii din Armiro ! 
Dar ce- au putut fi ? Păi , să vă spun eu , ca să știți și voi . Era o nuntă de armâni-fărșeroți . Nuntașii veneau după mireasă , aici , într- o duminică . După obiceiul lor , fărșeroții veneau călări , cu steaguri roșii , și slobozeau din puști . Așa că , de nuntașii fărșeroți s- au speriat atâta - și oastea armiroților , și armiroții toți , din Armiro , de nu mai știau încotro să se topească ... 
A trebuit să treacă niște zile - până să se înțeleagă ce și cum a fost , și- apoi să se întoarne fiecare acasă , toți câți se arătaseră neîntrecuți la fugă . 
Și iară începu primarele a se urca în minaret , unde îl topea soarele de vară al Thesaliei . Dar , ca să nu se mai înșele , ca altă dată , și să -i ia din nou pe armâni drept turci , își aduse de astă dată și un ajutor , că - de ! , orice -am zice , patru ochi văd mai bine decât doi . 
Așa îi era primarelui mai ușor , fiindcă avea acum , bietul de el , lângă sine , un suflet de om cu care să schimbe o vorbă - în ziua cât un an ! 
Numai că acum nu s- a mai chinuit prea îndelung . Fiindcă turcii , adevărații turci - s- au gândit , poate , să nu -i mai pătimească pe armiroți cu așteptatul . S- au grăbit să vină în Armiro și au luat târgul ! 
CURCUSURA 
Parcă azi a fost ! Cum mai mi- aduc aminte ! Au trecut ani , nu glumă - dar pe bunică -mea tot n- am uitat -o . De multe ori , în nopțile de iarnă , când șuieră vântul pe- afară , închid ochii și - lungit în pat , vârât sub velință - gândul mă poartă la viața de- altădată , a copilăriei , când mai trăia buna , fie -i țărâna ușoară ... Aș zice că și- acum dă din cap , mustrătoare , supărată , tot certându -și nurorile ... 
Draga de ea ! Una era în sat . Curcùsura - așa îi ziceau . 
Cât de chipeșă va fi fost în tinerețile ei - nu știu ; că eu așa am pomenit -o , bătrână , bătrână de tot . 
Era numai de- o șchioapă , cu o cocoașă mare pe spinare , ca un ghem , și purta pe cap un voal cât toate zilele ; se îmbrăca în zăbun iarna , cu o sarică pe deasupra zăbunului , și își încingea mijlocul cu o curea atât de lată - cât palma de lată - de- ai fi zis ca maia toată e vârâtă , pitită acolo ; de cureaua asta îi atârna tot timpul un fel de custură prăpădită , veche , poate de pe la începutul lumii ; încălțările ei - niște opinci largi , grele , parcă ele o târau pe buna , și nu ea pe ele , la umblat . 
Te umfla râsul , dacă o vedeai pentru întâia oară . 
Fața -i ajunsese toată numai zbârcituri , dinți în gură - nici unu ’ ! 
Dar nasul ? Cât o pătlăgea vânătă , și - din cauza lui - câte scandaluri , păruieli la fântână , cu muierile care - lua -le -ar naiba , îi ziceau ... nas cât cuptorul ! Prin tinerețe - s- a certat cu o vecină și patruzeci de ani n- a vorbit cu aia ! Să -i zică asta , neobrăzata , că sub nasul ei , al Cuscùsurei adică - s- ar putea adăposti șapte turme de oi ? ! 
Dumnezeu , se vede , a zămislit -o pe biata de Cuscùsura - ca să fie bătaia de joc a lumii , prilej pentru puturoși să -și clătească și ei gura , râzând de cineva . 
Și- a trăit bătrâna atât de mult , că ai fi jurat că nu se mai duce . De parcă se supărase moartea pe dânsa , și n- o mai lua - spre hazul tuturor . 
Când o întreba câtecineva - câți ani are , ea răspundea : „ ... apoi , întrebați și voi nucul acela din ogradă , că taica îl sădi chiar în ziua nașterii mele “ . Și ce mândrețe de nuc era ăsta ! Înalt și gros - parcă avea o mie de ani , și totuși - la moartea Cuscùsurei nu împlinise nici măcar o sută douăzeci și cinci de ani ... 
Până s- a stins , muma n- a știut ce- i aceea să te lase picioarele . Cu un toiegel în mână , gârbovită și încet-încet , o dată n- a lipsit ea , marțea , din târg . Părea încredințată că fără dânsa , târgul nici nu s- ar ține . 
Era , într- un rând , firește - zi de târg ... Maia se întorcea acasă , cam către seară - când se îngâna ziua cu noaptea . Noi , nepoții ei , o așteptam fericiți în pragul ușii ... Știam că nu se- ntorcea ea niciodată fără fel de fel de bunătăți ! Cum a intrat în casă , ne- am și repezit toți la dânsa - și nu eram deloc puțini , vreo paisprezece ... Unul o trăgea de traistă , altul de mână , altul de poală , altcineva îi vârâse mâna în buzunar , și - așa cum se întâmpla pe la botezuri , urlam toți : „ dă -mi și mie , mumă , și mie ! “ 
Muma se așeză atunci lângă vatră , ostenită . Focul ardea , un foc ca la noi , armânesc - de te dogorea cale de un ceas ! 
Am făcut cerc în jurul ei , și ea - cu vocea -i dintotdeauna , poate din tinerețe - ne- a repezit : „ Ho , măi , că m- ați dat gata ! “ - dar a scos din buzunar numaidecât o legăturică cu alune . Noi îi sărutam mâna , pe rând , iar dânsa , una câte una , ne- a împărțit toate alunele . Cum noi făceam tărăboi și nu mai conteneam certându -ne , pe motiv că unul sau altul ar fi căpătat o alună mai mare , - una dintre nurori , aflată de față , a zis : „ Of , mamă , cum te potrivești lor , și stai să te cerți cu plozii ăștia ! “ 
Atât i- a trebuit bătrânei - să se dezlănțuie , și s- o muștruluiască apoi ceasuri întregi : că nu i- i rușine obrazului , că stă cu mâinile -n poală și cu labele în cenușă , că nurorile ei așteaptă să le dea în gură , că pe vremea ei altfel era lumea , că atunci nurorile n- ar fi deschis gura în fața soacrei - ferit -a sfântul ! , uite , ea , bunăoară - șapte ani de zile n- a vorbit cu bărbatu-său de față cu socrii , pe când azi - tinerele astea vorbesc fără sinchiseală - încă de logodite chiar ! 
Câte o dată nu mai termina - până nu plecau toți din preajmă -i , înnebuniți ; ce mai - căuta ceartă cu lumânarea ... se lega ea de o vorbă - și , gata cearta ! 
Acum însă - nu era pusă pe fapte mari . Boscorodi ce boscorodi și se înturnă apoi spre noră-sa cea mică , zicându -i - aspră și nu prea : 
- Da ’ tu , ce- ai rămas așa , de stană ? Ia adă-ncoa tortul ăl roșu , firele ălea de lână , că plozii ăștia vor mărțișor , ai uitat că mâne -i martie ? ! „ Mărțișor , fă -ne mărțișoare , mărțișoare ! “ - urlam noi , cei mici - și pe loc răsuci maia un fir lung , potrivi de mărțișoare , ne numără , să știe câți suntem , după care scoase dintr- o cutie ruginită - niște părăluțe cu gaură la mijloc , irmilici , și ni le atârnă pe după gât . Apoi ne- a legat mărțișoare și la mâini , și la picioare - cu felurite socoteli fiecare . 
- Să nu cumva să le dați jos - zise , că e vai și- amar ! Pe- ăl de gât vi -l pusei - să nu vă înnegrească soarele , pe- ăl de la mână - să nu fiți mușcați de șarpe , iar pe ăl de la picior - ca să nu vă împiedicați noaptea , pe drum , după treburi . La vreo nouă zile sosesc rândunicile și berzele , și atunci o să vă dau eu jos mărțișoarele , și- o să le atârnăm pe toate în crengile nucului , să le ia rândunicile , iar voi o să cântați așa : 
Rândunică , zi -mi de bine - 
Ca să -mi fie drag de tine ; 
Zi -mi - părinții să -mi trăiască , 
Frate , soră - să-nflorească ; 
Acu zboară , ce mai stai - 
Și- adu -mi grâu , adu -mi mălai ! 
Fetelor , voi - la rândul vostru , să ziceți : „ rândunică , mititică , aripile tale - să fie mâinile mele “ - ca să vă meargă lucrul și să vă umble mâinile precum aripile rândunicilor . Luați de- aci câte -o coarnă uscată , luați ! Mâne -n zori s- o-nghițiți pe inima goală , c- o picătură de apă numai , și- o să vă dea Cel de sus sănătate , iar voi - drăguțelor , mâine să toarceți tot din caierele albe - ca să vă meargă bine , să fiți fericite și frumoase ca lâna cea albă ! Și să nu vă atingeți de ac , mâine , că dracu vă ia ... șerpii ne- or mușca vitele , și noi - o să tot bolim , și- o să ne țină la inimă , și- o să ne înțepe , și- o să ne furnice prin trup anul întreg ! Nici datorii să nu întoarceți mâine - că tot timpul anului - numai asta o să faceți ! 
Nenea Teju grăiește și el , smerit , din patul lui , unde sta lungit : 
- Mamă dragă , lasă astea și - Dumnezeu să te țină ! - mai povestește tu o dată , s- auză și nepoții ăștia - de ce au rândunicile coada ca foarfecele , și de ce- și fac ele cuibul prin case , și poartă la gât salbă ? 
Așa rugăminți o bucurau tare mult pe răposata mumă . Prin urmare , își mângâiè nasul ei mare cu amândouă mâinile , - semn că e în toane bune , și ne- a spus acest basm : 
„ A fost odată un om , care începea și el să cam îmbătrânească - ia , ca mine așa , să tot fi avut el vreo cincizeci de ani ... ( Deși se apropiase de o sută douăzeci și cinci , Curcùsura , în ruptul capului nu și- ar fi dat mai mult de cincizeci de ani ! ) Și avea omul ăsta trei fete , toate răsărite binișor , dar niciuna măritată . Mda ... Veni însă vremea de- l chemă împăratul , pe tatăl fetelor , la război . Dar cum să -și lase el fetele singure ? Înnebunea , nu alta - și toată ziua umbla posomorât , îngândurat . 
Într- o dimineață , fata a mare se duse -n odaia tatălui ei și , văzându -l în așa stare de plâns , îi zise : 
- Da ’ ce ai , tată , de te mistui așa , nu vrei să -mi spui și mie ? 
- Cum să nu mă mistui , fata mea ! Iacă , împăratul mă cheamă la război , și eu - cu cine să vă las pe voi , fetele mele ? 
- Eh ... Deci asta era ! ... Și eu care credeam că ești făcut gând - să -mi întocmești zestrea mai repede și să mă măriți apoi ! Când colo , tu ... numai la fleacuri îți e capul ! 
În altă dimineață , se duse la tată fata cea mijlocie , și aflând și ea pricina amărăciunilor lui , îi aruncă aceleași vorbe nesăbuite , ca și soră-sa a mare . 
Și se duse , la urmă , și cea mai mică dintre surori , care zise la rându -i : 
- Tăicuțule , de ce tot oftezi , și plângi și te amărăști atâta ? Spune -mi și mie , poate găsim o cale , ceva , să nu te mai topești așa , văzând cu ochii ! 
- Ce să -ți spun , draga tatei ... Că ... mă tem să nu mă iei și tu în primire , cum făcură surorile tale ... Dar - hai să -ți spun și ție : uite , împăratul vrea să mă rupă de voi , de casa mea , și să mă trimeață la război . 
- Și pentru atâta , taică , te jelești tu ? - zise fata . Merg eu la război , în locul tău ! 
De bucurie , bătrânul o sărută pe frunte , după care o pregăti , îi reteză părul , o îmbrăcă în straie de voinic și - călare pe un cal ce alerga înghițind norii - fata porni a doua zi de- acasă . 
La despărțire , tatăl fetei și- a smuls trei fire de păr din barbă , pe care le- a zvârlit după fată . Iar firele astea - pe loc s- au preschimbat în trei cățeluși , care s- au luat după cal ... 
Și- a ajuns fata îmbrăcată băiețește la palatul împăratului , unde toți s- au uluit de frumusețea acestui oștean nou . Numai fiul împăratului , cum o zări , a simțit -o că e fată , s- a dus la maică-sa , împărăteasa , și i- a zis : 
- Mamă , oșteanul sosit acum e fată , și nu băiat ! 
- N- aș zice , fiule , dar dacă te îndoiești - duceți -vă amândoi în târg , și de- o trage la inele , verighete , la salbe și brățări - e fată , iar dacă se oprește la puști , revolvere , cuție - e cruce de voinic . 
Cățelușii însă , nelipsiți de lângă fată - auziră tărășenia și- au alergat să -i spună . D- aia , în târg apoi , când feciorul de împărat vru s- o îndrepte spre giuvaergii , ea îl mustră așa : 
- Păi , ce - suntem femei ? Haidem la arme - că astea -s pentru voinici ca noi ! 
Pe seară se întoarseră acasă , și când fiul de împărat i- a spus mamei sale că oșteanul cel nou a tras la puști , împărăteasa a zis : 
- Nu ți- am spus eu că e băiat ? Dar dacă tot te mai îndoiești , culcați -vă colo , sub fag , pe iarbă verde . Dimineața , când aveți să vă sculați din somn , sub tine iarba are să fie înrourată , iar la el , dacă -i fată , iarba se va ofili , se va îngălbeni . 
Cățelușii fetei , firește , iar au tras cu urechea , și iarăși au vestit -o pe stăpâna lor , și - în timp ce cei doi dormeau sub fag , ei au tot cărat apă în gură și- au udat iarba de sub fată . De- aia , dimineața , locul de sub ea era mai fraged și mai înrourat decât al fiului de împărat , care , din cauza asta nu mai putea de ciudă . 
Și- au plecat la război , și s- au bătut cu dușmanul , fata se arătă nespus de vitează în lupte , și- au învins până la urmă . 
Când părăsi oastea , să plece acasă , fata fu petrecută până departe , la un râu , de către fiul împăratului . Când însă se văzu ea pe malul celălalt al apei , strigă către acesta : „ Fată am plecat , și fată mă întorc ! “ 
Fiul împăratului o urmări cu atâta drag pe fată , și - când ea se mai întoarse o dată cu fața spre el , azvârli cu inelul într- însa și o atinse pe un dinte . Dintele atins se făcu de- argint , ceea ce știa feciorul c- o să se întâmple ! Acasă , el îi povesti mamei sale toată tărășenia . 
De- atunci , fiul de împărat a fost cu gândul numai la fata-oștean , și ca să poată da de dânsa , se făcu cerșetor , își puse pe el niște straie vechi , ponosite , răspeticite , își mai luă și o desagă cu fuse și- o porni prin sate . 
Așa ajunse el și în satul fetei . Se duse în ograda acesteia , și începu a striga : „ Luați fuse , fuse bune ... “ La care strigare , fata și- a scos capul pe fereastră , să vadă ... Feciorul o zări , și o recunoscu - după dinte . 
Fata cumpără fuse , dar când să -i măsoare meiul - că numai pe mei vindea ăla fusele - nu știu cum făcu ea , că vărsă meiul pe jos . Feciorul se apucă să -l adune la loc , bob cu bob , asta ca să treacă timp , să mai întârzie pe- acolo ... 
- Poftim alt mei - și lasă -l pe ăla pentru găini , zise cineva . 
- Nu , ăsta fu norocul meu , las ’ că -l adun eu ... se împotrivi băiatul . 
Și uite-așa - îl prinse noaptea în satul ăla . Un ’ să se ducă el ? Că han nu se afla prin acele locuri . Se rugă de tatăl fetei să -l lase să doarmă și el acolo . Și l- a lăsat . Ba , chiar , de cumsecade ce era , stăpânul casei îl culcă în odaie , în colțul de lângă vatră ! 
Când să se culce , „ fusarul “ băgă de seamă că fata se vârâse într- o ladă , unde fu încuiată de bătrân . Atunci , el , pe la miez de noapte , când toți dormeau-duși , se sculă , împrăștiè țărână de mort peste toți ai casei , ca nu cumva să se trezească , luă în spinare lada cu fata și se făcu nevăzut de- acolo , ca din pușcă ! 
Când se- apropiau de palatul împăratului , fata se trezi și auzi cocoșii cântând . Ea nu știa unde se află , și strigă : „ Tată , tată ! Parcă ar cânta cocoșii împăratului , parca ne- am afla la palaturile lui ! “ 
- Chiar acolo și suntem - numaidecât ! , - i- a răspuns feciorul împăratului . 
Auzind fata astă voce , înțelese un ’ se găsea , și se făcu foc de supărare , c- au furat -o de la tatăl ei . A jurat ca timp de trei ani de zile să nu scoață o vorbă din gură ! 
O scoaseră din ladă , o îmbrăcară în straie împărătești , și - văzând -o acum așa , feciorul de împărat rămase ca prost , din cauza frumuseții ei ! Numai că - ce folos , dacă era mută , cum putea el să ia o nevastă care nu vorbea ? 
Au trecut , de- atunci , aproape trei ani . Ce nu -i făcură , să vorbească și ea , dar fata - nimic , mută și atâta tot ! 
Dacă -au văzut ei asta , au făcut -o slujnică - și- i dădeau în seamă tot treburi grele . 
Feciorul de împărat nu putea rămâne neînsurat . Până la urmă , au căzut pe capul lui să ia alta . El , ce era să facă ? Se logodi - și apoi porni și nunta ! Dar , cât de dragă -i fusese lui , înainte vreme , fata furată , atâta n- avea ochi s- o vadă , acum ! Ca s- o piardă , au trimis -o după aluat , la o zmeoaică , fiindcă trebuia să frământe pentru nuntă . 
Biata de ea porni într- acolo , dar cum să se ducă la zmeoaică , știind bine că nu scapă nimeni nemâncat , din câți merg la ea ? De aceea , pe drum , se opri o clipă și- a început a plânge de- ți era mai mare mila ... 
Ursitoarei ei i se făcu milă , văzând -o așa . Îi ieși înainte , luând chip de femeie , și- o întrebă : 
- De ce plângi , fata mea ? 
- Păi , cum să nu plâng , țață ? M- au trimis la zmeoaică , după aluat ! 
- Nu -ți fie teamă ! , - a zis ursitoarea . Du -te , că n- o să ți se- ntâmple nimic . Ia numai seama că lângă casa zmeoaicei ai să dai de un măr năpădit de mărăcini . Curăță -l de mărăcini și ia -ți apoi un măr , să -l mănânci . 
Mai încolo ai să vezi un măgar , care în loc de paie - are oase dinainte , și un câine care - în loc de oase , are paie în față . Tu - să iei oasele de la măgar și să le dai câinelui , iar paiele dinaintea câinelui - dă -le măgarului să le mănânce . Și încă ceva : la poarta casei zmeoaicei e o fântână părăsită de toți , plină de ierburi , gunoaie . Tu s- o sleiești frumos , s- o cureți , să bei apoi din apa ei - după care intră la zmeoaică fără nici o frică ! 
Fata făcu cum o învățase ursitoarea , intră la zmeoaică și- i zise : 
- Bună ziua , țățică ! Nu -mi dai și mie niște aluat ? Că vrea împăratul să frământe pentru nunta lui fecioru-su ! 
- Coboară , fata mea , jos - în celar , și ia -ți ! 
Fata coborî , luă aluatul și nu se mai înturnă pe la zmeoaică , să -și ia rămas bun , știind ce- o aștepta de la asta ; din celar a ieșit în curte și de- aci , afară ! 
Zmeoaica cea rea , care își ascutea dinții , ca s- o mănânce pe fată , a zărit -o , prin fereastră , c- a fugit - și s- a luat după ea . Când fata era în dreptul fântânii , zmeoaica țipă : „ Pune mâna pe ea , fântâno ! “ Dar fântâna îi răspunse : „ Tu , zmeoaico , zvârleai gunoaiele în mine și mă lăsai năpădită de ierburi , mătasea broaștei - iar fata asta mă curăță , mă slei și- a băut apă de la mine ! Așa că , prinde -o tu , dacă vrei ! “ 
Trecu fata și prin dreptul câinelui . „ Câine , înhaț -o ! “ - a strigat iar zmeoaica . „ Cum să nu ... “ , i- a răspuns ăsta , „ că tu îmi aruncai paie , să mănânc , iar fata mi- a dat oase ! “ Și trecu și pe la măgar , fata . „ Prinde -o ! “ - îi strigă zmeoaica și măgarului . „ Cum să nu ... “ - îi răspunse și măgarul . „ Că tu îmi dădeai să mănânc oase iar ea mi- a dat paie ! “ Mai trecu pe la măr : „ Prinde -o mărule ! “ - zise zmeoaica . Dar mărul : „ Cum să nu ! Tu mă lăsaseși năpădit de bălării , iar fata asta mă curăță de ele ! “ 
Așa , fata a scăpat de zmeoaică , spre marea mirare a celor din casa împăratului , că a izbutit ea să vină cu aluat de la aia , rămânând vie ! 
Ca s- o înfunde sigur , fiul de împărat i- a cerut - vreme de iarnă - să măture tot drumul , de la el la casa miresei , și să pună și meri , și alți pomi folositori și frumoși - de- o parte și de alta ! 
Fata iar începu a plânge . Ursitoarea i se arătă din nou și- i zise : 
- Fata mea , în seara asta rămâi în casă , că la noapte are să se dezlănțuie un vânt atât de turbat , de- o să sperie lumea : arborii o să fie smulși din pământ , iar drumul alaiului de nuntă de mâine , va rămâne curat ca oglinda , și- o să aibă - pe- o parte și alta , tot pomi minunați . 
Până și plozii s- au uluit , dimineața , de ce văzură ! Drumul - de la mireasă până la mire , era o grădină , un paradis ! 
Fiul de împărat se înverșună și mai mult , și- i zise : 
- Să -mi înrourezi tot drumul , de la mine până la socru -meu , cu apă purtată în ciur ! 
Biata de fată ! Iar o năpădi plânsul , necăjită tare ! Dar , ursitoarea o ajută din nou : 
- Ce e , fătuța mea , tot nu te lasă relele ? Ia pune tu mâna pe ciur - că eu chem vrăbiile acușica . 
Fata luă însă și ținu ciurul în mână , iar vrăbiile îi astupară găurile cu găinaț . Și , uite-așa , fata înroură drumul ! 
Nunta se porni . Au adus mireasa la biserică . Și- au împărțit lumânări la toată lumea . Fetei numai - îi vârâră în unghiile de la mâini , așchii de zadă . Și când a ars zada asta , începură a- i arde și unghiile . Lumea a țipat ! Îi luară miresei voalul , și a strigat și mireasa : 
Surdo , surdo - vai de tine , 
Care nu mai știi ce- i bine - 
Ia -ți ochii de la cununi , 
Că -ți ard unghiile la mâini ! 
În ziua aceea , tocmai se împlineau trei ani de când fusese furată fata de- acasă . Jurământul ei dar , nu mai avea putere , și - cum toți o știau de mută , ea a strigat , uimind lumea de față : 
Surdă , slută să te faci , 
Să umbli printre bărbați , 
Să mi te strecori 
Pe lângă ușori - 
Rândunea în zbor ! 
Mireasa , pe loc se preschimbă în pasăre - și zbură de lângă feciorul de împărat . Și tot în clipa aceea - mùta de până atunci se pomeni îmbrăcată în straie de mireasă , iar fiul împăratului se cunună cu dânsa ! 
Pasărea în care se preschimbase cealaltă mireasă , se cheamă rândunică . Când a țâșnit spre ușă , lumea s- a repezit la ea , cu forfecuța , și- i forfecară rochia de mireasă , dar foarfecile se împiedicară în strai , și rămaseră acolo , în chip de coadă . De- aia rândunicile au coada ca o forfecuță . Salba de galbeni , a miresei , rămase și ea pe gâtul rândunicii , dacă te uiți bine . Și , de ciudă că n- a putut , ca mireasă , să -și dureze și ea - casa ei , acum - ca rândunică - își face cuibul prin case , pe sub streșini . “ 
Când muma sfârși de spus povestea rândunicii , trâmbițau cocoșii de ziuă . 
Curcusura ( ce nume ! , pentru dânsa , care era atât de bună ! ) - numai bucurie a fost în seara aceea , de n- a mai dormit nimeni - toată noaptea ! „ Așa e bine - copiii mei “ - zise ea - „ ca să fiți apoi treji tot anul , și să nu vă fie capul numai la somn “ . 
Alt mărțișor n- am mai apucat , cu muma . Încă în acel an își dădu obștescul sfârșit . Acum , cine știe - pământ vor fi fiind osemintele ei . Și cât de mult ne iubea , răposata , și ce- am mai plâns -o când a murit - chiar așa bătrână cum era ! 
Ce viață am trăit pe vremuri ! Eram copii , n- aveam necazuri , iar pentru muma eram puii ei de cloșcă . 
Au trecut ani și ani ! Azi , nepoții de altădată ai Cuscùsurei suntem toți , bărbați în toată firea , răspândiți peste tot , împovărați de griji și îmbătrâniți înainte de vreme . 
Cum mai trec anii și cum se mai strică lumea ! 
ȚIGĂNUȘ 
Am ajuns la cele două popasuri și catârii au nechezat , de oprire . 
Descărcarăm . 
Ce pajiște ! Era păcat s- o calci cu piciorul . Florile - cât un stat de om , te- acopereau vederii , iarba înaltă și ea - tocmai bună de cosit . Chervangiii pluteau de fericire , toți - numai zâmbet ! 
Asta -i viața lor : să umble pe jos , noaptea , să se coacă de căldură în miez de vară , să -i prăjească soarele . Pentru ei - calul e mai mult decât familia , copiii - fiindcă de cal depind aromânii cărvănari ; de la cal așteaptă gurile de- acasă , precum puii de rândunică ; calul le cară în spinare avutul tot el îi urcă vara în munte , îi coboară apoi la iernat . De- aia , dacă li se îmbolnăvește calul - nici mănâncă , nici beau ; chervangiul , atunci , suferă cumplit - și se simte de parcă ar avea un mort în casă . 
Bieți aromâni ! Și cailor , și oilor - cum le mai duceți grija , cum vă mai otrăviți voi viața cu vitele astea ! 
Era - într- o noapte . Răcoarea nopților de primăvară , la munte , o simți bine de tot . Tovarășii mei de drum întorceau pe dos păturile de pe spinarea cailor , catârii se tăvăleau prin pulbere , ori pășteau iarbă . Eu însumi , ghemuindu -mă în zeghe , îmi suflam în mâini de frig , încă necopt cum eram , că abia în acea primăvară ieșisem cu caii . 
Moș Duca , omul care nu pregeta niciodată , neștiind ce- i lenea , a cules un șorț de cucuruzi de pin , a strâns și- un braț de mărăcini , a scos apoi un mănunchi de paie de prin nu știu ce cotlon al mânecii zeghei sale - și a încropit un focșor . După care trase și niște putreziciuni , sfărâmături de trunchiuri de pin - și le azvârli și pe- astea în foc . 
Focul se- ncinse , flăcările se- nălțară mari , dogorind de departe - că ne prăjeau obrajii ; numai că - spinările ne înghețau ! 
Noi tot ne mai foiam , de frig , în vreme ce auzirăm , în plaiul pietros - prima talangă . Pornea la drum o caravană . 
Iar chervangiul îngâna , dulce , un cântec de dor , aromân . Am ciulit urechile . 
- Ei ? ... Caravana lui Ton ? , zise Bușică ; Recunoașteți clopotul Gàlei ? Să -i trăiască , ăsta da - catâr , știe să fie călăuz ! 
Moș Duca lăcrima . Unde l- or fi dus gândurile ? 
Asta e inima omului : o harfă ce începe a plânge - cum îi atingi corzile . Gala a lui Ton i- a amintit de Țigănuș al lui , de altădată ; iar cântecul îngânat de chervangiu îi trezi clipe din vremea tinereții sale . Așa -s bătrânii . Cum le vine în minte junia lor , îi și cuprinde jalea . 
De ! , și cei morți trebuie plânși din când în când . De la înălțimea celor optzeci și ... de ani , care l- au albit și i- au încovoiat trupul , moșul Duca își aruncă privirile în urmă , în câmpia desfășurată a vieții lui , lăsă gândurile urâte , neguroase , deoparte , își înfundă bine pipa cu tutun și- i dădu drumul : 
- Ehei , nepoate ! Vrednică -i Gala , dar ca Țigănuș ... Țigănuș al meu s- a dus , nu mai e ! ... Puterea , îndemânarea calului acela - mare minune să le mai aibă altul . Înalt , lins , copite de aur ... Ce- i lipsea ? Toate darurile - erau ale lui . Crupa rotundă și strălucitoare , chișița țeapănă , coada până la pământ , coama - perie , capul micuț , parcă lucrat de mână de om . 
Când îl purtam eu - leu era , nu altceva . Gala se mișcă ușor - călăuz , nu glumă ; dar Țigănuș n- avea pereche ! ! După ce- i puneam în spinare oricâte poveri și- i ziceam - hai ! , nu mai trebuia să strig la el , ca alți chervangii . Nu suferea să știe o caravană dinainte -i , pe toate le ajungea și le lăsa în urmă . Bieții catâri - rămâneau fără potcoave , alergând după el . 
Era destul să treacă o dată pe undeva , ca să nu mai uite drumul . 
Cândva , prin Muntenegru , era să ne ia naiba , mare nenorocire a fost cât pe- aci să se- ntâmple cu noi . În Prișten - cum am încărcat , se și lăsă o negură groasă , de nu ne- am mai văzut om cu om - două ore încheiate . „ După Țigănuș ! “ , au strigat băieții . „ Numai el ne- ar mai putea scoate undeva “ ... 
Și Țigănuș , cu simțul lui , ne- a scos la liman ! 
Când cu răzmerița din Làrisa , contra păgânilor , cu ani în urmă , mă întorceam de la Salonic . Aveam cu mine doar vreo douăsute de lire , pentru o caravană întreagă ! Am trecut podul peste Vardar , și - când să ies la mal , în apă - în păpuriș au nechezat înfricoșător alți doi cai . Nechează și Țigănuș . Peste câteva clipe , doi chercheji , doi tâlhari - se repeziră , călări , cu săbiile înălțate , și pe loc se aruncară asupra mea , ca șoimii , de undeva de sus . Țigănuș îmi era bine hrănit , și în putere . „ Ha ! “ - i- am țipat o dată , și- a țâșnit ca glonțul ! Ziceai că zboară , că are aripi ! 
Ce să mă mai prindă ăia ! ... 
Altă dată lucram cu niște prieteni , la Tuzla , la cariera de sare . Și , primii o telegramă din Veria că tată -meu e grav bolnav și trage să moară . Era capul familiei , nu puteam să nu fiu acolo la moartea lui , se ducea casa de râpă . Abia urcaseră oamenii muntele ; să fi fost prin mai . Încalec eu pe Țigănuș , și - ca la trei ceasuri de mers , ajung la apa cea mare , Dunărea ; râul era umflat , revărsat . Nu trecea nici un vas dincolo . Ce să fac ? N- aveam vreme de pierdut . Intru în valuri ! 
- Un te duci , mă tu , ăla din Avdela ! Ori te- ai săturat de viață ? - a strigat la mine un fărșerot din Prodom . 
Doar vocea i- am auzit -o ; de uitat nu m- am uitat înapoi , atât de în grabă îmi era . Am trecut un braț . Dar mai aveam alte două ! 
Țigănuș , care nu se lăsa niciodată , acum se descumpăni . I- am ars vreo câteva ; a mușcat zăbala . Își cufundă capul în apă , până peste urechi , și- l ridică iar , îl scutură , necheză și ... se afundă . Bluim ! ... și- am dispărut . Ne- au luat valurile . Calul - doar capul îl ținea afară ; cât despre mine - parcă umblam pe apă . Atunci am văzut eu ce cal inimos aveam ! 
„ Pfff . pfff “ - așa sufla din când în când , bietul animal . Tăia apa ca o barcă . Ajunsesem pe la jumătatea apei , când - de sus aluneca spre noi , vijelios , o buturugă cât toate zilele de mare . Țigănuș s- a oprit , s- a uitat și , ca un om ce se ferește de vreun bolovan , a așteptat să treacă buturuga și- abia după aceea a pornit iar , spre mal . 
Am trecut dincolo . Coborâi de pe cal , i- am îmbrățișat gâtul , frățește , și l- am și sărutat , drept pe frunte . 
Cai ca ăsta nu se cumpără pe bani . Nu numai că era mândru la umblet , ca și în chip de călăuz , dar știa să -și caute și pajiști de păscut ... Cu el , catârii nu ajunau niciodată . Păi , ce ? - să pască iarbă călcată -n copite , ori cine știe ce pir , sau iederă , ca alți cai ? Puteau să -i iasă ochii de foame - și nu s- ar fi umilit așa . Urca , precum caprele , pe stânci , cobora ca un arici , prin văi , prin prăpăstii , să dea de orz pădureț , mestecăniș , de iarbă înaltă . 
- Am mai auzit lăudându -l pe Țigănuș și pe alții - zise Bușică , moțăind cu țigara în gură . Cum ai făcut rost de asemenea cal ? 
- L- am luat tocmai din Dùbnița , în Bulgaria , de la Simu , un aromân din Moloviște , un hangiu . Eram , pe atunci , chervangiu - nu glumă . Primăvara - cum descărcam familia la munte , săream pe cai și - încotro vedeam cu ochii : la Iànina , în Ghiorgea , la Bitolia , la Pèrlep , în Bulgaria , în Serbia , Bosnia - toată lumea era a noastră . Ce de locuri vedeam , ce de târguri cutreieram ; și- aveam a face cu fel de fel de lume ; d- aia și învățasem toate limbile ... 
Dar trai ! Ce mai trai de bei duceam ! Sticlele înfundate nu ne lipseau niciodată . Pe vremea aceea - nu știam ce e popasul : într- un loc ni se lumina de zi , în alt loc înnoptam . Și nicicând nu ne săturam de- alergătură , de drum . De cum s- a ivit pustia asta de cale de fier însă , am cam rămas fără mâini noi , aromânii . 
Acu ’ se trăiește greu , nepoate ; necazurile s- au înmulțit . S- a stricat lumea , nu ne mai sunt nici vitele de- altădată ! ... 
MAIA TINCA 
Într- o duminică , treceam pe lângă casa maicei Tinca . „ E o lună de când n- am mai văzut -o “ , îmi zic eu în gând ; „ să mă abat nițel pe la ea , poate o aflu în toane mai bune “ . 
Am intrat în casă și am găsit -o așa cum chiar nu mă așteptam : bine dispusă , cu chef de vorbă și fericită - ca o fată de șaisprezece ani . Ținea în brațe o fătuță desfășată , pe care o zăpăcise de tot , hârjonind -o . Ca să -mi facă și mie pe plac , începu iar să alinte pruncul , mai și cântându -i : 
Trumba , tumba , tumba-mba , 
Fătuța a cui era ? 
Care nu mai știu de ea ? 
A lu ’ tata și mamà ! 
Apoi se opri puțin , o sorbi din ochi , o sărută și - când începu să scâncească , îi cântă iar : 
Tu , fetiță tare mică , 
Frumușică , frumușică - 
Ia să mi te prinzi în joc 
Și să tragi hora cu foc ... 
Mai trage -o și linișor , 
În necazul tuturor ... 
- Am să joc cât joacă trei , 
Să mă mărit c- un holtei . 
Am înțeles motivul ce- o făcea pe maia atât de fericită . Avea dreptate , că doar un copil înseamnă binecuvântarea lui Dumnezeu , norocul și lumina casei . 
Mirându -mă starea ei bună , o întrebai : 
- Cum se face , maie Tincă , de te- am găsit luna trecută atât de necăjită , că parcă îți mâncaseră măgarii făina din sac - și ți se înecaseră corăbiile toate ? 
- Cum să fi fost altfel , fiule , - fie Dumnezeu binecuvântat - , cum să fi fost altfel ? Sarcina și nașterea , cât ar fi de scumpe , sunt tare cu necazuri ! Numai o fată am pe lume , și când mă gândeam că trebuie să cadă lăuză , mi se zbârlea părul pe cap și mi se bucățea inima în mine . 
- Dumnezeu e mare , maie Tincă , și are El grijă de toți . 
- Așa e , fiule - fie El binecuvântat - dar ia seama , nimic nu se face fără rânduielile cuvenite . 
- Fiindcă veni vorba de rânduieli , am să te rog mult de tot să -mi spui și mie - ce obiceiuri sunt la naștere , maie Tincă . Ai să mă îndatorezi cu asta , și te trec și în vreo carte ! 
La aceste rugăminți , mama mi- a povestit multe , din care țin minte ce- mi va fi plăcut mai cu seamă , și pe care le- nșir mai jos : 
„ Când încep durerile , femeia gravidă trebuie să și le- ascundă , să nu afle nimeni c- are să nască , altfel e adăstată și nu poate naște . Ca să rupă adăstarea asta a oricui , gravida are nevoie să ia mâna sîntă-măriei ( un fel de iarbă cu cinci fire ) , să vâre firele în apă și să bea din apa aceea . După asta , femeia sărută cele patru colțuri ale odăii unde va lăuzi . Muma , moașa , toți cei din casă - iau apă în gură și o stropesc pe gravidă pe față . Au grijă , din timp , să găsească un ou de puicuță , primul ei ou , apoi fac rost de o suveică și de- o piatră fulgerată . Aceste trei lucruri le ia femeia gravidă , și le trece prin cămașă și zice : „ Cum ouă găina oul , așa să nasc și eu pruncul “ ( de trei ori ) ; „ cum trece suveica prin război , la fel să treacă pruncul meu prin mine “ ( de trei ori ) ; „ cum cade fulgerul de repede , așa să cadă și pruncul din mine “ . 
Îndată ce se naște plodul , femeia se spală într- un lighean . După care , lăuza trece peste lighean și zice așa : „ Am pășit peste mare și nu m- am înecat “ . Apoi trece peste un foc aprins într- un mangal , și zice iar : „ Trecui prin foc și nu arsèi “ . 
Înainte de- a trece peste lighean , și peste foc , moașa - cu o secure în mână , umblă în jurul lăuzei și face niște dâre , ca semnele de cruce . Când face asta , lăuza o întreabă : „ Ce faci acolo ? “ - „ Îți tai utențile ! “ - „ Ce tai ? ... “ - „ Îți tai utențile . “ Aceste întrebări și răspunsuri se pun și se dau de câte ori se fac semnele acelea de cruce , pe jos . ( „ Utențe “ - se cheamă durerile de cap , amețelile lăuzei . ) 
După ce se împlinesc toate aceste , o așază pe lăuză în pat . Îi pun sub pernă securea cu care s- au tăiat utențile , ca s- o păzească , să nu -i mai vină iară amețelile alea . În jurul patului , pe sub așternut - desfășoară o funie , să nu aibă pe unde trece nenorocirile spre pat , și nici ielele să nu mai aibă drum la lăuză . Atât securea , cât și funia sunt ținute - de la trei până la nouă zile , așa . Tot sub pernă se vâră și foarfecele cu care a tăiat moașa buricul copilului . Le vâră închise , altfel ar face bătaie de inimă și pruncul și maică-sa . Lăuzei , ca să n- o deoache , i se atârnă pe după gât un inel , înșirat pe un fir trecut prin vopsea albă și roșie . Inelul ăsta îl poartă femeia așa - până când i se face moltiva . O bucată din firul ăsta se atârnă și la ușa odăii lăuzei . 
La trei zile de la naștere , în cea de a treia seară , la miezul nopții , vin Ielele și Bunele ( ursitoarele ) , ca să -i menească micuțului . Din zori , o fată care își are și tată și mamă în viață , plămădește aluat , ca să frământe trei turte . În seara când sosesc Ielele , părinții îi vâră pruncului sub cap o pungă cu parale , ori îi atârnă de gât o salbă de galbeni , îi mai pun o carte , un condei și cerneală , una din cele trei turte și o cană cu vin . Ielele sunt trei la număr . Fiecare dintre ele se înfruptă din turtă , bea din vin - și apoi menește ce- i dorește ei inima , pentru cel mic . Din tot ce se menește aci , nu rămâne și nu se împlinește decât ce zice cea mai mică dintre zâne . ( Punga cu parale se pune ca să ajungă copilul bogat , iar turta și vinul - ca să le înduplece pe zâne , pe Iele , ca și pe Bune . ) 
Se zice că Ielele și Bunele șed în niște palate cu mai multe caturi . Nu fac alta decât aleargă ziua toată , zbenguindu -se prin cele odăi nenumărate și prin pivnițele palatului . Așa de mari le sunt palatele , că nu dorm două nopți în aceeași odaie . În odaia în care înserează , acolo își iau ele cina . Cina - uneori e cum nu se poate mai bună , dar alte ori - cum nu se poate mai proastă . În timp ce șed la masă , zânele primesc lista în care sunt trecuți toți pruncii născuți în ziua aceea . Iau lista ceea , o trec de la una la cealaltă , după care - numai ce le auzi : „ Cum ne aflăm noi în această seară , așa să le meargă și celor ce- au văzut lumina zilei azi “ . Așa că , micuții au în viață norocul ursitoarelor din ziua când se nasc ei , - după cum au zânele mâncăruri și odăi bune sau mai puțin bune . 
Când are musafiri , lăuza nu trebuie să -i petreacă , fiindcă în felul ăsta își petrece laptele , care îi seacă . Când pruncul plânge prea des , poți să -i arunci plânsul . Aruncatul ăsta se face iată cum : o bătrână de- a casei iese , noaptea , pe fereastră , cu un lucrușor de- al celui mic , ceva , și unde zărește lumină , zice - într- acolo : „ Până-acu ’ plânse pruncul nostru pentru fata “ - sau pentru băiatul - „ aceluia ... “ ( zici un nume , de prin vecini ) , „ de- aci înainte să plângă fata “ sau băiatul „ aceluia “ ... „ pentru micuțul meu ! “ 
Dacă se- mbolnăvește cel mic de lună , atunci poți să -l arunci lunei așa : muma ălui mic iese cu el în brațe , noaptea , la lună . Apoi îl aruncă de trei ori la lună , astfel : „ Până acu ’ , Mărioară ... “ ori Nicușor ... „ eu ți- am fost mamă . De- acu-nainte - eu ți- oi fi mașteră și luna ți- este mamă bună “ . Așa zice , de trei ori - și- i trece dorul de lună . ( Dor de lună sau luatul de lună - este o boală ce- l slăbește mult pe prunc ; îi aduce friguri , îi dă diaree și altele . ) 
Când lăuza are fată - și vrea să nu mai nască iarăși fată , poate să scape de fete . Îndată ce iese pentru prima dată din casă , după patruzeci de zile , și dă peste vreo altă lăuză , care are băiețel , zice așa : „ Feciorii tăi - la mine , fetele mele - la tine ! “ Și în felul ăsta nu mai naște altă dată fată . 
Tot așa poate lua laptele de la altă lăuză , zicând : „ Laptele tău - la mine , laptele meu - la tine ! “ 
Ca să aibă iar lapte lăuza , se duce o moașă , în zori , de udă un codru de pâine la trei fântâni ce privesc înspre soare , și zice , moașa : „ Cum cură apa din izvor , așa să curgă și laptele lăuzei , cum umple soarele izvorul de lumină , așa să umple și laptele sânul lăuzei ! “ Pâinea asta , apoi , o mănâncă lăuza . 
Pâine - se dă și câte unui văcar , s- o ude la toate izvoarele pe unde trece ziua , apoi o mănâncă lăuza . Ca să nu -i sece laptele lăuzei , se cere ca ea , timp de patruzeci de zile , să nu zărească nici o lumină de la vreo casă străină ... “ 
Și altele multe mi- a mai spus maica Tinca , dar nu le țin minte pe toate . Când sfârși din povestit astea , pruncul trăsese un somn , și tocmai se deștepta . Maia îl luă în brațe și începu iarăși să -i cânte : 
- Fată dragă , spune -mi drept - 
Ce- mi ascunzi acolo -n piept ? ... 
- Felegene-ascund , de vin ! 
- Dă -mi -le , și mă închin 
Numai ție , lin suspin ... 
Și- apoi : 
Cocoșele ce te- nfoi 
Și scurmi malul de gunoi - 
Ia -ți găina și te du , 
Că vine iarna - acu ’ ! 
Mă ridicai și- i mângâiai și eu fetița , ușurel , urându -i maiei să -i trăiască și să -i dea Dumnezeu noroc bun . 
O TELEGRAMĂ 
Un vând răcoros adia dinspre mare , iar frunza crudă a pomilor șușotea un cântec trist , care te seca la inimă . Cireșii își legănau în văzduhul limpede coroanele lor mândre , împovărate de flori albe , ce scânteiau în soare precum creștetul înzăpezit al Olimpului , și își murmurau bucuria pentru prea frumoasele lor straie . Florile scuturate se legănau ușor în aer și se așterneau apoi ca niște fulgi de nea - pe iarba înourată , verde-mătăsoasă . Un parfum năucitor , de trandafiri , umplea grădina toată , în timp ce albinele nu mai conteneau să zboare din floare -n floare , vuind ca gloanțele trimise de departe , cine știe de unde tocmai . 
Sub un nuc stufos ședea , dreaptă , o nevastă tânără , ca de vreo douăzeci și opt de ani , torcând din furcă . Era înaltă și zveltă ; avea trup de chiparoasă , iar părul bălai și- l purta împletit în două cosițe cât brațul de groase și răsucite în vârful capului . Fruntea -i înaltă și senină era de albeața spumei laptelui . Sprâncenele , împreunate , negre și subțiri ca două găitane - îi mărgineau ochii albaștri , parcă zugraviți , ori lucrați în fir de mătase , scăldați într- un fel de dulceață de care nu te- ai mai fi săturat . Semăna mai mult a minune îngerească , decât a om , înger căruia numai aripile -i lipseau . 
Lângă dânsa se jucau doi copii : un băiat ca de opt ani și o fetiță de vreo șase : Neluț și Florica . Băiatul târa după el o caravană din cai de lemn , așezați după stat - cei mai năltuți în față , iar cei mai mititei la urmă , toți cărând mănunchiuri de iarbă fragedă . Fetița , un bujor , nu alta , cu ochii mari , de culoarea cerului deschis , își culca păpușile , să doarmă și ele nițel , în căsuța de pietricele , încropită de mânușițele ei . 
Femeia torcea , fusul se învârtea sfârâind , iar firul se aduna în nenumărați coți . Dar , asemenea fusului se învârteau și gândurile , în capul ei frumos , tot gânduri întunecate . E aproape o lună de zile de când i- a scris omul ei , Țule , că vine acasă și - nu se arăta deloc . Întârzierea asta o neliniștea , îi tulbura mintea și- i sfredelea inima ei nefericită și obidită . Pentru că , știți , așa cum a aflat ea - de la unul , de la altul , pustia ceea de Americă e atât de departe , că nici cu gândul nu ajungi la ea . Și- apoi , primejdiile drumului pe marea nesfârșită ... 
Când gândurile astea au istovit -o de tot , lacrimile - parcă fără noimă , au început să -i șiroiască pe obrajii frumoși , și un suspin pornit ca din străfundurile inimii a descleștat buzele ei subțiri , de culoarea vișinei . 
Copiii și- au privit mama speriați și văzând -o cu ochii în lacrimi , au uitat de joacă și s- au strâns lângă dânsa . 
- Ce- ai , mamă ? - o întrebă băiețelul , cu o voce îndurerată și ... mai-mai să -l podidească plânsul . 
- N- am nimic , dragul mamei ! 
- Cum - nimic ? , atunci de ce plângi , dacă n- ai nimic ? ... 
- Eu ? - să plâng ? Da de unde , dragule ! 
- Ba , da , ai plâns ! Ce , eu nu văd că ai lacrimi în ochi ? Uite , și pe obraji ai lacrimi ! 
- Ei ... am plâns ! Am plâns de dragul vostru , că vă jucați tare frumos și sunteți cuminți-cuminței ! 
În clipa aceea , un cuc albăstrui se așeză pe o rămurică a nucului , deasupra capetelor lor . Rămurica se legănă de două-trei ori , în sus și în jos , și pasărea începu a- și cânta numele . 
Copiii și- au înălțat privirea , bucuroși să vadă cucul și Neluț zise iară către mamă-sa : 
- Mamă , când a sosit cucul ? 
- Alaltăieri , puiul mamei ! 
- Dar rândunelele ? 
- Dar rândunelele ! ... 
- Mamă , da ’ un ’ se duc rândunicile iarna ? 
- Departe ... departe ... 
- Departe ... departe ... Și , e mult până acolo ? 
- Foarte mult ! ... nici nu -ți închipui ... 
- Foarte mult ... Mamă , America e mai departe chiar decât locul unde pleacă păsările iarna ? De ce nu vine și tata , așa cum vin rândunicile primăvara ? 
- Las ’ că vine el , dragule . Nu v- am spus că vine ? 
- Da , dar când , mamă ? 
- Curând , curând . 
- Și- o să -mi aducă un ghiozdănel pentru cărți ? 
- Firește că ți- aduce , auzi - vorbă ! 
- Și minge ? 
- Și ! 
- Și mie - o păpușică din târg , cu ochi de peruzea , cum are Aura a mătușii Lena ? 
- Și ție , frumoasa mamei , și ție ! 
- Mamă , mai întrebă Neluț - nu -i așa că tata e voinic ? 
- Este , mă ocheșule , e cât bradul acela verde de pe plai ! 
- Și e și chipeș tăticul nostru ? 
- Dacă e chipeș ? Vai , e întocmai ca tine de chipeș , țigănușul mamei ! - și biata femeie își îmbrățișă copilul și- l acoperi de sărutări . 
Dar se- auzi poarta izbită , și tânăra nevastă țâșni ca mușcată de șarpe . Pe poteca dinspre poartă îl zări , printre tufele de trandafiri , pe Tuli , un chervangiu din sat , văr de- al ei , care venea alergând . Flutura , de departe încă , un plic , și striga bucuros tare : 
- Ce- mi dai , Zora , - uite o telegramă de la Țulică ! 
Femeia se cutremură . Nu știa de ce , dar vestea asta mai mult a speriat -o decât a bucurat -o . Dar spaima n- avea rost , fiindcă telegrama era doar de la Țulea , de la dragul ei , de la mult așteptatul ei înstrăinat , care -i scrisese , cu o lună în urmă , că se- ntoarce curând . Făcul doi pași spre Tuli , văru-su , și zise , cu zâmbetul pe buze : 
- Ah ... știam , știam eu ... că vine ea și vremea asta . Mi- a și scris ... 
Neluț și Florica , și ei - auzind despre ce era vorba , au vrut să fie sigură că e așa : 
- Cine vine , mamă ? 
- Tata , - luceferii mamei ... Tata vine ! 
- Tata ? Vine ? ... - și micuții nu mai puteau de bucurie , țopăiau prin curte și strigau necontenit : „ Tata , vine tata ! ... Vine tata “ ... 
Zora a luat telegrama , a desfăcut -o și a început s- o citească , în gând , dar - fără a scoate o vorbă - se prăbuși , ca fulgerată , la rădăcina nucului . 
Tuli , văzând -o pe Zora leșinată , și neînțelegând ce s- a întâmplat , alergă în casă , să -l cheme pe părintele , tatăl Zorei . 
Curtea se umplu repede de lume . Femeile țipau , își plesneau palmele de uluire , în timp ce copiii Zorei , ca doi porumbei speriați , se- nvârteau printre oameni fără să înțeleagă ce se petrece cu adevărat . Văzând ei că toată lumea plângea , țipa , i- a cuprins așa , un fel de jale , de frică , și - au izbucnit în plâns , ca toți ceilalți . 
Înalt , cu capul descoperit și cu părul alb până pe umeri de lung , părintele , sprijinit de trunchiul nucului , nu zicea nimic . Durerea îl amuțise de tot și- i secase și izvorul lacrimilor . Cu genele coborâte , el ținea în mâna dreaptă telegrama , și o citea . A citit -o de sute de ori poate , dar tot nu -și credea ochilor . Să se prăpădească Țulea ? Și totuși , așa scria în telegrama trimisă de Dima , feciorul preotului și fratele Zorei . Nu putea fi minciună , așadar Țulea a murit ! 
În ziua următoare - parcă trăsnetul căzuse pe tot satul . Atâta durere și amărăciune îi cuprinsese pe oameni , încât ai fi zis că satul întreg e un mormânt părăsit într- un pustiu . Războaiele nu mai lucrau , roțile de tors lâna - nici ele , și nici pipetănușii nu mai scârțâiau pe scaunele lor . Nu se vedea nici urmă de oameni , nu s- auzea un lătrat de câine măcar . Doar în mijlocul așezării , în casa albă , ce se înălța înecată de flori , în grădina preotului , răsuna un murmur adânc , ieșit parcă dintr- un mormânt , ca un cântec de jale ce- ți frige inima - precum niște săgeți înroșite în foc . 
Pe la chindie , clopotul de la biserică începu să bată rar și răgușit , ca pentru mort . Vuietul lui străbătea văzduhul încremenit și purta durerea departe , departe ... până prin pripoarele bolovănoase ale muntelui însingurat . 
A murit Zora ! ... Și întregul sat , cu mic cu mare , se strânsese la casa cea albă , din mijlocul grădinii , s- o mai vadă o dată , ultima dată , pe Zora , fata preotului , acea flamură pe care atâtea sate și- ar fi dorit -o la cineva de- al lor . 
De- o parte și de alta a mortului acoperit cu flori , stau , cerniți , Neluț și Florica , doi îngeri mâhniți - parcă păzind mormântul lui Crist . Ți se rupea inima de durere , și nu știai pe cine să -l plângi mai mult . S- o plângi pe tânăra nevastă - floare secerată la începutul primăverii ei , ori pe cei doi orfani , rămași pustii și fără sprijin pe lume ? 
Când preotul azvârli cea din urmă mână de țărână peste fata lui , își ridică ochii spre cer și zise , cu glasul înecat în lacrimi : 
- Înstrăinarea asta , departe , în lume ... blestemată să fie ea de înstrăinare ... că ne pustiește satele de feciori ! Înstrăinare , înstrăinare - tu ai fost călăul dintotdeauna al păstorilor noștri , de- aici ! 
GARDANI 
Al lui Tegă s- a înturnat acasă tare supărat . Abia a intrat în casă , nevastă-sa îl și luă în primire : 
- Ei ! Nu s- a arătat nici azi ? 
- Nici , zise Tegă , nici vorbă . 
- Așa se- ntâmplă când te dai pe mâna unui om necunoscut , străin ; nu știu cum de l- ai găsit , să -l tocmești cioban și să -i dai averea pe mână . Și - ferească Dumnezeu - dacă se duce , cu turmă cu tot - în toată lumea ? ! 
Tegă n- a mai zis nimic . Parcă îl bătea grindina , aci , în odaia asta tăcută , în care se furișa acum întunericul nopții , și s- a gândit că așa e , cum zice nevastă-sa . Nu e cu neputință să fie așa : o ia prin coclauri , o-tinde cu turma cine știe pe unde și , după aia - prinde orbu ... scoate -i ochii ! 
Ciobanul ăsta avea niște ochi întunecoși , umbriți de niște sprâncene înalte și dese ... De cum s- a uitat la el , nu i- a părut om bun . Și , încet-încet , al lui Tegă își aminti cum venise ăla aci , - unul scund , lat în spete , cu fața arsă de soare , păroasă rău , un ins zborșit , așa , care intră de- a dreptul în vorbă despre ce- i trebuia lui : 
- Am venit la tine , prietene . Am aflat că -ți iei o turmă de țapi : tocmește -mă pe mine , să ți- i port . 
Tegă îl măsură din cap până la picioare . Unul ca ăsta , chiar îi trebuia lui - la turmă . Și- l întrebă : 
- De pe unde ești ? 
- Păi , sunt ... de pe- aci , dinspre Blața . Toli , dacă -ai auzit , Toli-ciobanul . Am slujit la o droaie de celnici . 
Al lui Tegă l- a mai măsurat o dată , pe gânduri - și- a hotărât : 
- Bine , te tocmesc - că doar am tras eu multe în viața mea , m- au mai furat ei și alții pe mine ; de- o fi s- o trag și de la tine , - fie , dar te- o bate El , Dumnezeu , pentru asta ! 
Toli a intrat în pâine - și se purta cum nu se putea mai bine ! Cine să se mai plângă de un asemenea om ? 
La vreo două săptămâni - coborau amândoi , Tegă și Toli , în Salonic . Au cumpărat țapi , de acolo , peste o mie de capete . După care , la întoarcere , Tegă - de teamă să nu -l prade cumva furii , a pornit mai devreme , pe furiș , rămânând ca turma s- o aducă ciobanul singur . 
De atunci însă au trecut ca la nouă zile , zece ... iar Toli - ioc . C- o fi una , c- o fi alta ? ... - multe îi treceau prin cap lui Tegă . Noaptea , nu mai avea odihnă . Îl fura pentru o clipă somnul , și se trezea numaidecât , tot cu gândul la păstor - și așa întruna , până la cântatul cocoșilor . În dimineața din urmă se sculă , greoi , cum era el , își luă un toiag în mână și- o porni pieptiș , spre dealuri , de unde se deschidea zarea largă - până departe , de vedeai ca -n palmă , câmpia toată . 
Tocmai răsărea și slăvitul soare . Mare , rotund și roșu-roșu , aprindea mai întâi culmile munților , apoi razele lui de foc alunecau în jos , până în văioagele adânci . Și mai aprindea geamurile caselor de prin sate , care te orbeau cu lumina lui jucată pe fețele lor . Vrăbii fel de fel , se trezeau și ele de prin cuiburi , iar pe plai - flori albe și gălbui , și ghioceii , și macii , ca niște scafe de aur răzbăteau la lumină , făcându -și loc de printre ierburi . 
Tegă nu lua în seamă atâta frumusețe . Privirea lui străpungea doar câmpul . Și , după puțină vreme , a răsuflat a ușurare . De hăt , departe , se ridică , urnindu -se încoace , un nor de pulbere . ... 
Turma ! , șopti el . Se auziră apoi clopotele , curat și dulce , prin aerul de primăvară , ca un cântec ; și haida-haida , în cap cu țapul-călăuz , turma se apropia mereu , iată și cei doi câini ciobănești - cu limbile spânzurate , de căldură , suflând des , iată -l și pe cioban la urmă , cu zeghea pe umeri . 
- Bine -ai venit ! , i- a urat ăstuia Tegă , din inimă . Măi Toli - ce- ai mai întârziat , băiete ! Intrasem la păreri ... 
- Întârziai , că am ocolit mult , n- am venit de- a dreptul . 
Țapii se zbenguiau prin jur , țupăiau - frumoși toți , dragii , cu părul lor mătăsos , de- i venea lui Tegă , de bucurie , să -l ia în brațe pe cioban , să -l strângă la piept și să -l sărute , nestăpânit ! 
Al lui Tegă își ținea turma - ca -n toți anii - în munții de pe- aici , munții Aitoși . Pâinea , sarea și ce mai lipsea , cădeau în grija lui Toli . O dată la două-trei zile , îl vedeai că -și lasă turma în seama unui alt cioban , și coboară la stăpâni . A lui Tegă lucra la război . Toli intra în casă și da binețe : 
- Bună vremea ! 
- Bună să -ți fie inima , Toli , îi răspundea femeia , cu vorbă dulce . Tegă nu -i acasă , dar șezi , că vine el , șezi , omule , șezi . 
Ciobanul își scutura zeghea și se așeza fără vorbă . Odaia asta , dinspre răsărit , dădea către loc deschis - de te lăsa să vezi până departe , departe , unde se odihnea cerul pe crestele munților . Prin fereastră se zăreau dealurile încremenite în lumina amiezii , iar printre dealuri șerpuia un drum , pe care umblau catâri încărcați cu poveri , în caravane ce se țineau lanț , până ce se pierdeau dincolo , în văi . Un nor subțire și alb ca bumbacul , abia de se mișca de căldură , pe bolta cerului . 
A lui Tegă țesea , și- i mai arunca și ciobanului câte -o vorbă : 
- Ei , întreba ea , cum o duci tu , Toli ? Ce- ți mai fac țapii ? Ce zici , facem treabă cu ei estan ? 
- Facem , cum să nu facem , răspundea el . 
Și atât . Nici o vorbă mai mult , de la el . Sta , cu privirea pierdută , îngreunată , înghemuit în el și întunecat la față . 
De prin vecini veneau aci musafiri : Lena , sora nevestei lui Tegă , și tușica - a lui Sile , o babă tare curioasă , și încă vreo două ; veneau să stea la împletit ciorapi , ori torceau - cu furca în brâu , și nu se clinteau de- aci până seara , și vorbeau , și ce mai puneau țara la cale ... Dar și aveau ce vorbi : în luna aceea tocmai au fost găsiți lângă satul lor , în drumul mare , doi negustori măcelăriți . Cin ’ să -i fi omorât ? Păi , cine - dacă nu Gardani ! Iară se vorbea de ăsta . Gardani , haiducul Gardani ... Nu era de glumă cu el ! Gardani ajunsese un fel de umbră a tuturor ... Te urmărea parcă peste tot , chiar dacă nu -l știai nici cum arată . Pretutindeni și tot timpul , se vorbea numai de el , îi știau până și copiii povestea , iar de întrebai pe cineva mai vârstnic , nu trebuia să te rogi prea mult că și auzeai : 
- Trăia , într- un sat , o fată frumoasă - să -i iei capul , așa de frumoasă era , și era cam de- o seamă cu Gardani - un fecioraș nevinovat încă și el , și tare se- ndrăgeau ei amândoi , umblau împreună , se jucau împreună , se jucau , vreau să spun - ca doi fluturași , nu altminteri . Îi găseai pe- amândoi prin grădină , prin curte , pe pajiști - mereu alături , ba căutând un trifoi cu patru foi , ba dându -se de- a berbeleacul pe plai . Numai că , oamenii se mai schimbă și ei : fetei începură a- i crește sânii , iar când respira - i se înâlța rochia pe piept ; apoi , de la o vreme nu se prea mai sărutau , se stinghereau când rămâneau singuri , și când se priveau în ochi - se rușinau , ea se înroșea toată , ca un măr domnesc , în timp ce lui Gardani îi tremurau buzele ... Și atunci , parcă dracul îl împinse - se ivi un dușman , unul Dinu , fecior de celnic , cu avere . Ăsta se puse între ei , se duse și o ceru pe fată de nevastă - de la tatăl ei . Iar tatăl n- o întrebă și pe ea , nu se gândi - și i- o dădu . Gardani , nu prea a stat nici el pe gânduri , a cerut -o și el , dar văzând că nu face nimic , se bătu cu pumnul în piept și- i amenință că nici în gaură de șarpe nu scapă - și tatăl fetei și băiatul ăla . Chiar de a doua zi - era în munți , cu prieteni buni după el . 
Daaa ... Dragostea n- are margini , ea face - dar și strică , desface case , răstoarnă totul cu susu -n jos . 
Tatăl fetei fu prins și tăiat , după care și Dinu : într- o noapte , când era la stână cu niște ciobani , neam cu el - venise Gardani și- i măcelări pe toți , câți îi găsi acolo . 
După aceea , nelegiuirile n- au contenit deloc . Gardani a răspândit groaza ani în șir . Târziu , în vremea din urmă , se mai liniști ; dar cum se mai întâmplà ceva , numele lui era iarăși rostit de toți . 
Și , așa cum crengile , frunza - simt când vine furtuna și încep să tremure , să țipe speriate , la fel șușoteau și oamenii la câte o nouă întâmplare de groază : Gardani , el este , e pe- aproape ! Poate că nu era adevărat , poate că el s- a lăsat păgubaș și a coborât din munți , cine știe de când - ce știm noi - dar lumea le înflorea , firește , și se născoceau alte și alte omoruri , jafuri ... 
- Va’zică , doi au fost ăștia ? - întrebă Lena . 
- Doi , da ... Neguțători . Veneau de prin străinătățuri . Nici n- au apucat să se vadă și ei acasă , la copii și neveste . 
- Și cin ’ să -i fi omorât ? 
- Păi , cine , Gardani ... Că altu ’ cine vrei să fie ? ! 
- Nu cred ... Gardani avea socotelile lui , nu strica așa , la întâmplare . Apoi , el pare -se că nu mai trăiește , a murit . 
- Doamne , că proaste mai sunteți ! ... V- a cășunat vouă că a murit ! Nu ... Ei singuri răspândesc zvonurile astea ! 
- Adică , de ce ? ... 
- Or fi trimis mulți jandarmi după dânșii și - ca să nu -i prinză ... să -i mai slăbească din urmărit ... 
- O fi și- așa . 
Războiul răsuna întruna , suveica , și spata , toate : tra-ca , tra-ca ! A lui Tegă zise și ea , pe gânduri : 
- Cine mai știe ce fel de om îi și el ! 
- Gardani ? 
- Gardani . 
- Păi , cum să fie ... un om , acolo ! Nu prea înalt , dar fioros , de bună seamă - cu barba lui ca smoala . Acu -i aci , repede apoi îl întâlnești departe , nu știu unde ... Mare minune ! Nu -l întâlni Todi al nostru într- un rând ? 
- Cum așa ? 
Războiul stătu numaidecât din bătut . Doar muștele mai bâzâiau în jur , în timp ce tușa - a lui Sile , înșira cum s- a- ntâmplat : 
- Uite-așa ! Se- ntorcea de la oi ... Dădu peste haiduc tocmai prin „ Plaiul Murgului “ . 
- O fi fost altcineva ! 
- Ei , nu ! Era chiar Gardani - cu barba lui smolită , cu țoalele ... 
- Nu se poate ! Gardani nu se arată nimănui ... 
Toli-ciobanul tăcea , mormânt . Din când în când , înălța din sprâncenele -i tufoase , iar ochii parcă i se trezeau din nu știu ce vis urât , haotic și adânc . A lui Tegă se mira tare , privindu -l . Ea nu pricepea ce fel de om e ăsta . Îl știa vrednic și că toți îi luaseră frica ; de când îl tocmiseră îl slujba lor - un țap nu le pierise ; dar , ciudată ființă , oricum : să nu râdă , măcar să mai zâmbească și el ! Mereu mohorât ... Ce- o fi având ? Așa vorbea uneori cu Tegă , bărbatu-său . Odată ea îl întreabă pe cioban : 
- Măi , Toli - stai la noi de luni de zile , și nu ne- ai spus : ăi fi și tu însurat ? 
Omul tresări ! 
- Nu , nu sunt , zise . 
- Dar , nici n- ai fost măcar ? N- ai și tu nevastă , casa ta ? ... 
- Casă ... Hm , oftă Toli . Da , da ... aș fi putut să am și eu familia mea ... Am cunoscut o fată , dar - ce să -i faci ? n- a fost să fie , că eu am fost sărac ... 
Vorbea împleticit , ochii îi scânteiau - și , deodată , dând din mână a lehamite , ca și când ar fi vrut să spună : „ multe am eu pe suflet “ , adăugă : 
- Ce mai ! ... Fata aia a murit ... Am să mă prăpădesc și eu , o să ne ducem toți , și- o să ne judece Cel de sus . 
Într- o marți spre amiază , fiindcă Toli nu coborî după merinde ca de obicei , al lui Tegă se hotărî să urce el sus , pe Aitoși . Și- a înșeuat calul , a cumpărat doi saci cu pâine , pâini micuțe , luă și un miel proaspăt tăiat , dădu și pe la moară unde lăsase niște orz pentru urluială , și apoi - hai , hai , după cal , ziua s- a topit , că până ajunse el la țapii lui , se făcu seară . 
Păstorilor nu le venea a crede că -l văd la ei , când ajunse sus . Iar al lui Tegă , nici nu despovărase calul , și- i și bucură : 
- Vă adusei și un miel , să -l puneți la frigare ! 
- L- om mânca împreună , zise Toli ; rămâi cu noi astăseară . 
- Nu pot , că m- așteaptă acasă . 
- Chiar ai de gând să te și întorci ? ... Poate vrei să ... 
- Rămâi aici , cu noi - se vârî și Panu , tovarășul lui Toli . Noaptea , drumurile sunt cu primejdii multe . 
Se întuneca de- a binelea . Stelele tremurau pe bolta cerului . Vrând , nevrând , Mitu al lui Tegă a rămas la târlă . Ciobanii s- au așternut pe treabă : cineva trase mielul în frigare și aprinse focul , altul a făcut rost de frunziș , de crengi din pădure , pe care le folosi apoi la pregătirea unei colibe și- a unui pat , un pat moale , numai din fèrigă verde , pentru musafir ... După care , toți trei s- au lungit pe lângă foc , focul scăzuse de- acum , frigarea se rumenea minunat deasupra jarului bogat , picura din ea grăsime și slobozea abur , ce abur - încărcat de miroazne ! Printre arbori , printre crengile lor se furișa luna , și parcă pădurea creștea și se mișca în bătaia razelor ei reci , tăcute , ce umpleau de taină singurătatea . Umbrele munților se lungeau la nesfârșit , sub lună . Câte o pasăre de noapte își scutura aripile peste ei , nevăzută . 
Al lui Tegă lua seama în juru -i , bănuitor . Și , îi căzură ochii pe o pușcă și un iatagan cât toate zilele , sclipind pe jos , lângă Toli . Din firea lui , nu era fricos , dar - să vezi noaptea , tocmai așa ceva ... că te și gândești la moarte cumva , orice -ai zice ... Își înălță privirea la Toli . Pieptul lui , descoperit și bătut de lumină , păros și lat - parcă era turnat din aramă . 
„ Lângă un om ca ăsta , se gândi al lui Tegă , n- am de ce să mă tem ! “ 
Au pus să mănânce . Fără vorbă , desfăceau mielul cu mâinile , și înghițeau în tăcere . Toli smulsese o spată întreagă și- o privea acum , cu luare-aminte , la lumina focului pâlpâind . Al lui Tegă zise : 
- Ce e ? 
- Nimic ... Parcă ar fi sânge , mă urmărește sângele , văd . Ia uită -te și tu , Panule , își îndemnă el tovarășul . Și- i întinse halca . 
- Mda , mormăi Panu ... sânge , iacă - așa , ca o vână roșie . 
Mai trec vreo câteva minute și , deodată , câinii se dau la ceva , să rupă ! După cum lătrau - era limpede c- au simțit oameni străini și răi . Toli nu se pierdu cu firea . A stat puțin să asculte , să -și dea seama , a luat apoi pușca de lângă el și l- a întrebat pe Tegă : 
- Ai vreo armă la tine ? 
- Da , un pistol ... 
- Bun , ia -l și intră în colibă ; să nu te clintești de- acolo . Iar tu , Panule , du -te de lângă foc , trage -te la umbră . 
Atât apucă a zice și - gata , furii se și arătară . Veneau de- a bușilea , ferindu -se de lumina lunii . Toli îi zări și strigă la ei , de două ori . Ei , nimic ! Ciobanul despiedică arma și trase în aer . 
- Nu trage , măi , nu trage ! ... - au urlat furii . 
Și- a ieșit o harababură ! Înjurături de- amândouă părțile , behăitul țapilor ... , câinii lătrând de mama focului ... Și iar un foc , și încă unul , - pușca lui Toli răsună surd , și urmară niște țipete : „ Ăsta ne curăță pe toți , pe toți ! “ 
- Armele jos ! , strigă Toli . 
- Gata ! Dar - nu mai trage ! 
- Jos armele ! 
Glasul lui Toli tunà ; te cutremurai , auzindu -l numai ! Furii au pus puștile jos și s- au apropiat . Erau trei , îmbrăcați în negru , descoperiți . Unul mai tânăr , ca de vreo treizecișicinci de ani , cu lanț de argint pe piept , gătit frumos , cu o față luminoasă , chiar dacă slăbuț și palid - nici n- ai fi zis că e fur , - dacă -l întâlneai în sat ți l- ai fi făcut ortac . 
Acum îi șiroia sângele dintr- un picior și i se închega pe ițarii albi . Toli se lăsă lângă el și își încreți fruntea de mânie și durere . 
Furul tăcea . Toli își încrucișă mâinile pe piept și scutură din cap : 
- Pe mine , măi , v- ați găsit voi să mă prădați , pe mine să mă furați , ai ? Cunoașteți voi , știi tu cine am fost eu , - știi ? ... Apoi îl privi , se priviră amândoi , stăruitor , în fundul ochilor , ca vrăjiți , parcă se fermecaseră unul pe altul . Toli se gândea , dar și celălalt : oare - unde se vor fi cunoscut ? ... Că trebuie să se mai fi văzut pe undeva , cândva ... Se luminau încet , încet , le venea o lumină , din trecut și parcă deslușeau ceva , începeau a- și aminti , ca doi călători care s- au pierdut unul de altul și după ani de zile se zăresc și , apropiindu -se mereu , se recunosc , apoi își strâng mâinile , se îmbrățișează . 
- Gardani ! - zise străinul , străfulgerat ! Tu ești ? ... 
În clipa aceea , al lui Tegă avu o tresărire și simți furnicături pe toată spinarea . Cine a strigat ? Care Gardani , unde era acest Gardani ? Cu inima-gheață , după câte se întâmplaseră , a ieșit din colibă și a rămas ca prostit : Toli și furul se sărutau pe gură , frățește , și își vorbeau : 
- Gardani , măi Gardani , măi - eu te socoteam pierit ... așa mi- au spus unii , că te- ai prăpădit , măi băiatule ... 
- Nu , frățioare , spunea Toli . Ar fi fost mai bine să mor , firește ... Dar , măi frăție - uite că te doare rana ! ... Te- am rănit , vezi , puțin a lipsit să te ucid chiar , mă mai încărcam cu un suflet , mă mai mânjeam și cu alt sânge încă ... da gata-gata să te omor , măi frate . Cin ’ mi te împinse drept în bătaia puștii mele ? Încă puțin și ... Dacă te ucideam , dacă mureai , măi Manole-frate-miu ? ... Alt suflet , alt sânge povară ... 
Toli vorbea cu obidă , greu . Și pentru întâia dată - după ani de zile - i se umezeau și lui genele . Să lăsă peste Manole și , cu o cârpă , îi obloji rana . Ceilalți îi urmăreau , la lumina focului , uluiți . Pâraiele , codrul - totul dormea la acel ceas al nopții . 
Spre dimineață , din depărtarea nepătrunsă , din desișuri și de prin peșteri veneau fel de fel de șoapte , zgomote , cântec de tilinci , voci abia auzite , neînțelese , de ziceai că pământul respiră în somn , oftează greu , el știe de ce . 
Zise Manole : 
- Îți amintești , Gardani ? Hălăduiam prin munții Baitani , eram pe la Piatra Furcii , ții minte ? ... eram împreună , când dădu potera peste noi , haita ! Îi ținurăm piept până seara , iar când s- a întunecat bine ... ehei , atunci am văzut eu cine e Gardani ! ... că ne curățam cu toții fără tine , frățioare . Ai țâșnit înainte și , în încăierarea aia - când ne- am izbit în poteră cu săbiile , te- am auzit pe tine tunând și chemându -ne după tine ! După aia , când oamenii poterei se luară după noi , trăgând din puști și înnebunindu -ne cu trompetele lor - ți- am pierdut urma ; așa ne- am împrăștiat , iar eu am rămas singur într- o vale undeva , mai jos nițel de Piatra Furcii . Mai ții minte ? Cred că sunt vreo cinci ani , șase poate . Și , de- atunci , uite - azi te văd din nou ! Ai îmbătrânit , prietene Gardani , ai albit , măi . Pe unde -or fi ăilalți ai noștri , toți ? 
- Ăilalți ... Care încotro , i- am lăsat să plece ... Frate Manole , în ce iad am picat , ce de păcate mi- am făcut și cum mă apasă acum ! Și nu eram rău , măi , să stric cuiva , nu ... n- aș fi omorât - să mă bată Dumnezeu dacă mint . Numai că ... pentru cine trăiam eu , pentru cine , dacă nu pentru ea , fata aia bună , draga , și frumoasa mea ? Frățioare , mult o mai îndrăgisem , și nu de un an , de doi - ci de când eram de- o șchioapă . Tot satul știa asta - și tatăl fetei , și Dinu ... Eh , să nu fi fost Dinu ăsta - n- aș fi nici eu cel de- acum , n- aș fi ajuns un Gardani , să mă afurisească lumea ! Și , de câte ori i- am spus lui Dinu , și m- am rugat de el - să lase fata , să nu mă scoată din minți ; dar el - nu ! Și- apoi , Dinu avea turme de oi , era avut , în vreme ce eu n- aveam nimic ... și - i- au dat fata lui ... fără s- o întrebe și pe dânsa , că dânsa nu -l îndrăgea defel ; dar ei i- au dat -o ... și s- au cununat . Zi și tu : ce puteam face ? Să -mi fi vârât pumnu -n gură și să fi tăcut , așa ? Nu , nu se putea , că Dinu nu -mi mai ieșea din minte , îmi aprindea sângele în vine - de parcă îmi umbla prin toată ființa jar , nu altceva , și simțeam că -mi plesnesc brațele de- atâta încordare , și- mi venea să pocnesc , să calc în picioare , să omor ... Iar mai încolo , m- a cuprins , așa , ca o turbare - și nu i- am mai cruțat , îi tăiai pe amândoi , pe Dinu și pe tatăl fetei , îi stricai , îi ucisei . 
Gardani tăcu . Apoi mai zise , într- un târziu , ca pentru sine : 
- Fata se prăpădi în câțiva ani ; a murit de inimă rea . Au îngropat -o ... O să murim și noi odată și odată , oricum , cine știe unde o să putrezim , și cin ’ să ne plângă ? - poate -o să se bucure unii , c- am murit ... După cum ne- am purtat va fi ... Măi Manole , de când se duse ea , mi- a rămas ca o rană în inimă și mă topesc , simt cum mă topesc așa ... 
Am vrut să mă predau , ori să -mi descarc pușca în piept ... Am umblat peste tot , și- am nimerit , într- o zi , la al lui Tegă , - să -l țină Domnul ; am zis că -s de prin Blața , cioban ... Ce să știe ei ... 
Dar tu , frățioare , ce vânt te- a purtat pe- aici ? 
- Rele vânturi , măi Gardani . Am stat închis la Trâcol , trei ani , - trei veacuri parcă ! Pușcăria mi- a mâncat sufletul . Luni de zile am săpat , am scormonit cu mâinile , cu ghearele , până când - într- o noapte blestemată , în timp ce ploua cu găleata , am străpuns pereții temniței și- am fugit , împreună cu acești doi prieteni ai mei . Și , cum m- am văzut iar în munți , m- a dus gândul la tine . Am aflat apoi că te- ai prăpădit , dar - uite cum a fost sortit , să te aflu în viață și să picăm sub gloanțele puștii tale , frate Gardani ... și nu -i nici o lună de când am evadat . 
Negurile nopții se risipeau ușor , ușor . Furii au contenit vorba , parcă speriați de lumina zilei , au tăcut , cu capul în jos - uluiți de revărsarea zorilor care înfloreau orizontul . 
Toli al lui Gardani îi întrebă pe cei trei furi : 
- Și- acum încotro , măi băieți ? 
- Păi , ce știm noi ? Ne- om roi ... Că doar codrul e nesfârșit . 
CU CHERVANGIII 
- Ei , da ... Mâine , cu voia Domnului , suntem în sat ; noaptea asta , dară , om face mas aci . 
- Prea bine ! ... - am zis toți , într- un glas . 
Ne așezarăm pe jos , iar caii i- am slobozit să pască . Frumoase locuri ! Și ce noapte senină ! În câmpul deschis , cufundat în somn , parfumuri proaspete se amestecau cu licuricii - candele ascunse prin iarbă . Niciodată nu m- a cotropit atâta dor de viață ! 
Ce mai viață duc și chervangii ăștia ! Atâta că , de la o vreme , i- au ajuns și pe ei necazurile . Dar , ia gândiți -vă cum era când umblau caravanele fără opreliști și se- ntorceau acasă cu pungi doldora de galbeni ! ... 
Lângă popasul nostru , o baltă , peste care se așternuse ca un fel de giulgiu nevăzut . Când și când , cineva părea că ridică pânza de pe fața apei , pentru a o săruta și dezmierda . Iar apa se înfiora ușor , în unde abia spumegânde , care își șopteau nu se știe ce lucruri ciudate , alergându -se , alergându -se ... 
Cerul , luna , stelele strălucind departe , departe , sălciile plângătoare , toate se vedeau parcă - răsturnate undeva spre fundul bălții care le oglindea . 
Eh , ce de minunății ! ... O lume de basm , acolo - jos ! 
Întotdeauna , bălțile , marea m- au uluit cu tainele lor nepătrunse . 
Chervangii povesteau de balauri , de zâne - care se gătesc precum fetele noastre și ies apoi la izvor , când ... 
- Ssst ! ... Tăceți - șoptește un bătrân cu plete albe , îmbrăcat cu o sarică la fel de albă și ea . 
- Ce este ? 
- Ați înfundat tălăngile cailor ? - a întrebat bătrânul pe gânduri . 
- Înfundat ! Dar de ce ? 
- Dumnezeule mare ! ... Bătrânul se închină grăbit și clătină din cap . Fie Numele Tău lăudat ! 
- Ce e , unchiașule ? 
- Păi , nu știți unde ne aflăm ? N- ați auzit de locurile astea ? ... Ai , ai , ai ! ... Și își ciuli urechile , în timp ce noi așteptam ... 
În noaptea tăcută , încremenită - niște voci stinse , ca de clopotnițe , păreau a ieși din baltă . Ne cuprinse spaima ! 
- De unde răsună vocile ? Vin din adâncurile bălții ? 
- Nu , nu mai e nimic ! ... - zise bătrânul . 
Dar , iarăși se ridică acel ecou și veni spre noi - de astă dată ca și când s- ar fi bătut toaca . 
- Ascultați ! ... Mare îi e puterea . Dumnezeu nu lasă nimic nepedepsit . Aci , unde e balta , începu bătrânul , erau cândva acareturi fel de fel , se înălța un târg mare , cu un furnicar de omenire . Un popă , care trăia pe- aici - fie el blestemat - , se îndrăgosti de fie-sa . 
- De fie-sa ? ! 
- Da , da ... Îi pusese gând rău fetei lui . Iar fata , biata de ea , zi și noapte se închina pe la icoanele Sfintei-fecioare , s- o scape . Și , într- o zi de mare sărbătoare , când lumea era adunată la biserică , iar fata se ruga acolo , popa ăsta , tatăl ei - se năpusti asupra -i , s- o siluiască . În clipa aceea , biserica și satul întreg se prăbușiră , iar peste case năboi apa . Popa și fata fură preschimbați în doi pești - care și acum se aleargă , se aleargă și nu se mai ajung ... 
Bătrânul tăcu tocmai când balta mai răbufni o dată . 
- Se- aleargă , se aleargă și nu se mai ajung ! ... - am îngânat noi , fără voie , stăpâniți de o neînțeleasă teamă . 
- Și- a rămas biserica , și clopotnițele - să bată toaca , să răsune singure , în nopțile tăcute . 
... M -am mai aplecat o dată înspre țărmul bălții . Luna , cât roata carului , pătrundea în apă adânc , și tot așa stele roșii , parcă aprinse , și norii - în trâmbe ... Și parcă am văzut și niște acareturi , și niște biserici cu porțile date în lături ... În timp ce clopotnițele băteau fără contenire ... 
OAMENI DE- ALTĂDATĂ 
Eh , voi - oameni de- altădată ! 
Ce mai acareturi de gospodari se înălțau aci , și ce oameni le stăpâneau ! 
... Pe- atunci , casele acestea erau ocrotite de un gard , și când le priveai - străluceau curate și împodobite , ca niște conace . 
Din zori și până -n seară - se hârjoneau pe- aici copiii , și râdeau și erau numai voie-bună , că erau casele astea ale unei familii numeroase . 
Îmi aduc aminte bine ... 
Era într- o primăvară . Pomii înfloreau prin grădini , iar fluturi albi dănțuiau printre flori . 
Într- o zi , încă din zori , se opri aci un flăcău cu un mielușel în brațe . Privi către ferestrele înalte și începu a cânta : 
Ce mai turmă am eu , mândro ! 
Ian privește sus , pe plai ; 
Ai să -mi vezi mieii cum zburdă - 
Câte stele sunt pe cer ! 
Am mieluțe ocheșele , 
Am și albe - ca zăpada - 
Că mioarele -mi fătară , 
Și- mi sporește-ntruna turma . 
Și- am ales să -ți dărui ție , 
Dintre miei - pe cel mai drag ! 
Așa -i zicea păstorul ăsta tânăr . 
Dar , de ce nu -i răspundea nimeni ? Cum se întâmpla până acum , când se întorcea de la iernat și îl întâmpina o codană - care deschidea fereastra și- i răspundea la cântec cu o vorbă bună ... 
- Bine -i avenit , ciobănașule ! 
- Bine te- am găsit , mândrețea mea ! 
- Și cum a fost la iernat , măi ciobănașule ? 
- A dat Domnul de- am ieșit bine cu turmele ; dar tare îmi fu dor de tine ... 
- Să trăiești , măi ciobănașule ! Și mai cântă așa , și zi -i și din fluier - că iarna toată n- am mai auzit cântare ... 
Iar păstorul cânta , și mereu cu bucurie se întorcea la turma lui , unde oile îl așteptau cu drag , cutreierând pășunile . 
Uite că și azi îi aducea fetei un miel , din marea dragoste ce i- o purta . Dar ce era cu ea ? Flăcăul nu înțelegea deloc ce se întâmplă ... De ce nu se arăta iar la fereastră , ca o lună plină , și să -i ureze - cu vocea ei de miere : „ Bine ai venit , măi ciobănașule “ ? 
Îi cântă din nou : 
Lasă furca la o parte 
Și privește sus , pe plai ; 
Eu am oi - nenumărate , 
Și le port , ca în alai ... 
Nimic nu răzbătea însă , din casă . Tăcere , grea . Păstorul întrebă atunci : 
- Pe unde -or fi umblând ăștia de- aici ? 
Cineva îi răspunde : 
- S- au topit și ei , cine știe pe unde ! 
Au trecut ani ... Și , după atâta amar de vreme , iată -mă iar dinaintea acelorași case . Gardul era fărâmat acum , niște vite pășteau în curte . 
Aș fi vrut să aud iarăși râsete , glasuri de copii zbenguindu -se ... 
Dar , mă întâmpină pustiu numai ! 
Ce culă mândră era asta , și ce oameni o stăpâneau ! Parcă nici n- au fost însă . 
Îmi înalț privirea . Streașina stă să cadă . Doar o iederă verde se cațără spre acoperiș , parcă încercând să mai acopere jalea ruinei , pereții năruiți . 
Ce prăpăd ! Aș fi vrut să aflu ce s- a întâmplat cu cei de- aici , unde -au dispărut așa , fără urmă . 
La vecini , pe pragul de lângă poartă se odihnea o bătrânică , torcând din furcă . Parcă își torcea caierul vieții . 
Mă apropiai de dânsa . Mă privi , la rândul ei . 
- Unde sunt creștinii ăștia ? 
Bătrâna se uită din nou la mine și suspină adânc ... 
- Ei , fătul meu ! Păi , uite-așa , au plecat și nu s- au mai întors ! 
- Dar un ciobănaș care tot da pe- aici , - nu știi , maică , ce- o mai fi cu el ? Unul chipeș , cu pletele -n vând ... 
- „ Un ciobănaș chipeș , cu pletele -n vânt ... “ Bunicuța a rămas oleacă pe gânduri . - Aha , da , da , știu ... Eu îs bătrână acu ’ , da ’ tot mi- aduc aminte . Noru -mea îmi zise într- un rând : „ Ia vezi , mamă , ce e cu păstorul ăsta . Ia vezi - ce e cu el ? Dă mereu pe- aici , și mi- i tare milă de el ! E mândru la chip , dar uite ce palid e , și parcă -i dau lacrimile “ ... Iar eu i- am căutat flăcăului de vorbă . Ședea colea , pe bolovanul cela : „ Fiule , i- am zis , - ce treburi ai tu pe- acilea ? “ El , ce să zică , plângea . Nu știu de ce plângea . Dar , m- a întrebat : „ Ăștia de- au stat aici - nu mai vin înapoi ? “ „ După cum se vede , băiatule , nu prea au de gând “ ... De- atunci , nu l- am mai văzut pe păstorul acela . 
După un an ciobanii au întrebat de el și au povestit apoi ce- au aflat , că adică în iarna aceea nu -l văzuse nimeni la iernat . Și- ar fi lăsat oile în grija unui prieten , să i le pască , prieten de care s- ar fi despărțit greu de tot . Dumnezeu știe , fiule , eu habar n- am , ce să zic ... Dar a cântat atunci , într- o noapte , cineva - din fluier , cum n- am mai auzit de trist ! ... 
Bunica se opri o clipă și clătină din cap , a mirare . 
Și era o furtună , și urla vântul ... Și toată noaptea a plâns un fluier în preajma casei ăsteia . Nu știu , dar eu zic că tot el era , păstorul acela ... Că numai el știa cânta atât de trist ... Ei , nu , asemenea cântec nu era semn bun . Da , fiule , nu putea fi semn bun , asemenea cântec ... 
HAIDA 
În satele românești S. și M. se porni o nuntă mare , din cele ce încep cu opt zile înainte de cununie și sfârșesc - alte opt zile , după . Celnicul Bucuvală , își însoară feciorul , pe Chita , cu fata celnicului Nastu , din M. În amândouă satele , de la mic până la mare se bucură că celnicii lor fac nuntă . Un singur suflet de om , Haida a lui Nastu , fata după care șapte zile are să fie mireasă , e tare mâhnită și i se rupe inima de jale când se gândește că într- o zi va fi nevasta lui Chita al lui Bucuvală . Ea , frumoasa și mândra Haidă , ea - singura odraslă a renumitului Nastu - să ia un urât , fără nici un har și bolnăvicios mereu , precum Chita , - mai bine , moartea ! 
Au trecut cincisprezece ani de la logodna Haidei . Avea pe- atunci numai doi ani , iar Chita - cinci . Nastu își juruise fata fiului lui Bucuvală , și de atunci rămaseră cuscri . Și- au crescut copiii , dar pe cât de frumoasă , de minunată se făcea Haida , pe atât de urât , de suferind , slab la trup și la minte ajungea Chita . Dar Bucuvală era avut , turmele -i erau multe , la fel - caravanele de catâri frumoși precum îngerii . Nu era Chitu de scos în lume , dar cu atâta avere - putea trăi bine cu Haida . Așa gândeau Nastu și nevastă-sa - și nici prin cap nu le trecea că Haida n- are să -l vrea pe Chita . Și- apoi , și dacă nu l- ar fi vrut - ce putea face , ar fi îndrăznit să se opună lor ? Era cu putință să strice o atât de veche încuscrire ? Fata știa treaba asta , și când se gândea ce o așteaptă , ofta din rărunchi și plângea cu lacrimi cât prunele . Iar acum , când vedea că se apropie timpul să intre în casa lui Chita , din zori până în seară tot într- un plâns o ținea . 
Părinții ei nu înțelegeau de ce le este fata supărată , fiindcă la întrebarea lor - de ce plângi ? , ea răspundea că pentru dânșii , că -i va lăsa singuri , și iar o îneca plânsul ... 
Nastu avea un păstor , Chendra , atât de inimos și de chipeș , că -ți venea să -i iei capul și să te tot duci cu el . Și vorbea Chendra ăsta , de parcă avea miere în gură . Haidei îi era de mult drag , și când îl vedea , parcă vedea soarele și , așa , - despre nimica toată - ceasuri întregi ar fi stat cu el de vorbă , de multe ori chiar îl certa , când întârzia să coboare de la oi , iar când venea altcineva după pâine , făcea ea ce făcea și- i dădea prea puțină , ca în felul acesta să -l facă pe Chendra să coboare el în sat . 
În săptămâna nunții , Chendra era în sat . O vedea el pe Haida cu ochii înlăcrimați , dar nu -i era la îndemână s- o întrebe de ce plânge . Joi , când o împodobiră de mireasă , Haida plânse atât de mult încât , seara , când o văzu el , nu se mai putu opri : se apropie de dânsa și , cu vocea lui dulce , îi zise : 
- Iartă -mă , Haida , că îți vorbesc , dar - rogu -te - spune -mi : ce ai de plângi toată ziua ? 
- Vai , vai - Chendra , tu , Chendra - de- ai fi în inima mea ! Dă -te nițel mai aproape , așa - să -ți spun ce necazuri m- apasă . 
În grădină , sub un cireș , fata , cu ochii înecați în lacrimi , începu să -i povestească : 
- Tu nu știi , măi băiatule , că ai mei mă mărită , că duminica ce vine , eu am să fiu nevasta urâtului și a blestemului ăla de Chita ? Uită -te tu la mine , tu - care mă cunoști de ani de zile : mă potrivesc eu cu Chita ? Îmi stă mie bine să ies cu el , să ies în lume cu neisprăvitul acela ? Nu -i păcat de mândrețea mea , să -mi închid viața cu unul ca el ? Nu -mi trebuie averea lui , nici fruntășia numelui lui , nici casa nu i- o vreau , - dar mi- ar fi drag un om , - să nu mă rușinez cu el când mă scoate în lume . Ah , Chendra frate , - chiar nu băgai de seamă deloc cum îmi înflorea inima când te vedeam că vii de la oi , cum îmi plăcea să stau de vorbă , la nesfârșit , cu tine ? 
Și , plânsul îi curmă vorba . Chendra , bietul , care n- ar fi crezut niciodată că o fată de celnic , mai ales una ca Haida , se poate gândi la el , ba chiar să -l iubească - își înghițise vorbele de tot când auzi ce auzi de la Haida . Tăcea și el , tăcea și Haida , care plângea mereu . Într- un târziu , Haida zise iar : 
- Ascultă , Chendra - două lucruri mă scapă pe mine de Chita : tu , sau ăsta ... Și- n clipa aceea scoase din buzunar un cuțit . Ori fugim amândoi departe , departe - unde nimeni de pe- aici să nu ne vadă , și acolo să trăim împreună după plac , ori duminică , atunci când am să intru în biserica din satul lui Chita , ca să nu mi se pună cununa pe cap - cu cuțitul ăsta am să scap de rușinea pe care vrea să mi- o facă lumea . 
- Bine , Haida , dar - tu , fată de celnic , o frumusețe și o minte ca a nimănui , cum să te însoțești cu un păstor , ca mine ? 
- Ascultă aici , Chendra : ești băiat bun , harnic și chipeș . Ca pentru inima mea , și de multe ori am fost gata să -i cer tatei să mă dea după tine , dar cunoscându -i năravul ... De- aia , Chendra , nu mă lăsa să mor de cuțit . Mîine -i vineri , sâmbătă vin cuscrii să mă ia . Seara ne vom opri la izvoraș , sus , la stâna noastră . Acolo , toți ceilalți au să petreacă , au să cânte , să joace ... Eu pândesc clipa potrivită , mă furișez de lângă cuscrime , tu vii după mine și - amândoi , fugim , să scăpăm de lumea asta rea . Ce zici ? 
Chendra ce să zică , a rămas ca prostit , auzind aceste vorbe , și , după ce se gândi nițel , îi zise fetei : 
- Haida mea , ori mor și eu cu tine , ori fugim împreună sâmbătă noaptea . Fă -te mireasă tu , Haido , și - Dumnezeu cu noi ! 
- Să ne- ajute Dumnezeu ! - rosti și fata , și se despărțiră . Haida se mai liniștește , acum nu mai plânge , ba - cu inima inundată de bucurie , se gătește mireasă , ca toate miresele ... 
Sosește și ziua de sâmbătă , iar cuscrii , mulți , mulți ca frunza , veniră să -și ia mireasa . Haida , în rochie de mătase și batic la fel , cu voalul pe cap , cu salba de galbeni până la brâu , ai fi zis că e o zână . Au urcat -o pe cal și au pornit către satul lui Chita . Era atâta lume , cum nu se mai văzuse la altă nuntă . Chendra purta calul miresei de căpăstru , dar dacă te uitai bine la el , se vedea cât de colo că îl încercau grele gânduri . 
Înspre seară au ajuns la stâna lui Nastu și , acolo , zece păstori tăiau și curățau noateni , în timp ce tot atâția potriveau jarul , să -i pună în frigare . Cinci cai încărcați cu butoiașe de vin fură și ei despovărați , - dar Nastu tot zicea că n- ar fi de- ajuns . Petrecerea a început cu țuică , iar când au fost gata frigările - cincisprezece păstori turnau vin la lumea care închina - și tot nu erau destui . Cântau și țopăiau cuscrii , de ți se părea că te afli pe cine știe ce lume ! 
Timpul se scurgea și , când vinul era pe sfârșite , puțină lume mai rămăsese trează . Haida se prefăcu a dormi , și când toți cei din jurul dânsei închiseră și ei ochii , - așa cum era îmbrăcată , mireasă - se furișă ușurel de lângă cuscri și se repezi apoi în jos , spre vale , unde coborâse și Chendra . Amândoi , - nopți și zile întregi s- au tot dus , departe , cale de săptămâni întregi . 
Nunta s- a spart . Nastu , cu ai lui , se întoarse în sat . Dar , de- atâta rușine , bietul om - a îmbătrânit numai într- o zi , de parcă trecuseră ani nenumărați peste el . Ajuns în sat , porunci ca în casa lui , niciodată să nu mai fie amintit numele Haidei . 
Au trecut de atunci douăzecișicinci de ani . Era într- o zi de Sâmpetru , către amiază . Aromânii din satul M. ieșiseră aproape toți în livada de lângă așezarea lor , unde tinerii se prinseseră în horă , iar bătrânii priveau la ei , de pe margine , multora dintre dânșii părându -le tare rău că nu -i ajută picioarele , să mai țopăie și ei puțintel . 
Din zare se vedeau trei călători , care veneau călare . S- apropiară și se opriră chiar în dreptul bătrânilor satului . În fruntea lor era un tânăr , mândru și frumos ca un înger . Avea atâta demnitate în privire , încât bătrânii se ridicară în picioare când băiatul , coborând de pe cal , le dădu ziuă bună . Hora se opri și ea , și lumea toată avu ochi numai pentru călători . După îmbrăcăminte , aceștia nu păreau a fi oameni de pe- aici , aproape . După binețe , cum e obiceiul aromânesc , unul dintre bătrâni îi zise tânărului călător că în sat nu este han , dar dacă vrea să -i cinstească casa , îl poftește să -i fie oaspete în seara asta . Tânărul porunci tovarășilor săi să -i ia caii și , însoțiți de un flăcău , îi duseră în sat . Când s- a spart hora , către seară , călătorul , cu o ceată de oameni , s- a dus la gazda care -l invitase pentru popas , unde -au rămas o vreme . 
La înfățișare , acest tânăr aducea cu cineva din sat - și mulți bătrâni au vorbit între ei despre asta , dar nimeni n- a putut desluși ca lumea cu cine anume ar semăna . 
A doua zi de dimineață , la biserică , ca să -l cinstească pe tânăr , îl așezară lângă fruntașii satului . Iar lângă el chiar , ședea bâtul Nastu , care cât a ținut slujba nu și- a luat ochii de la călătorul cel tânăr . 
Din ziua aceea neagră , când a pățit Nastu rușinea fără seamăn , de i- a fugit fie-sa , de multe ori - oameni din sat , ca și străini , vrură să aducă vorba despre Haida , dar el curma orice discuție - cine vrea să -mi fie la inimă , zicea el - să nu -mi vorbească despre asta . Nici Nastu însuși nu aducea vreodată vorba , în casă , despre fată . 
Acum , bătrânul , cu cât îl privea mai mult pe băiat , cu atât simțea că vrea , din inimă , să stea de vorbă cu el . 
La ieșirea din biserică , oamenii , în curte , în grupuri de câte cinci-șase , își rânduiau vizitele de făcut , iar mai la o parte , moșul Nastu , sprijinit în toiag , trăgea cu coada ochiului tot la străinul cel tânăr . Când se ivi din biserică și bătrâna , bâtul o chemă lângă el și , după ce- i șopti câteva vorbe , își îndreptă și dânsa privirile spre călător . Parcă i se lua și bătrânei o piatră de pe suflet . 
Lumea se risipi , și cei doi bătrâni plecară și ei , încet-încet . 
Ajunși acasă , bătrâna - ca niciodată - nu mai știa cum să -și împodobească mai bine odaia de oaspeți . Îi era inima numai bucurie și chiar îi spunea că în casa asta are să se petreacă , astăzi , ceva nou , ceva bun . Din când în când , ieșea până la poartă , să vadă de nu cumva , străinul acela se îndreaptă spre ei . 
Către prânz , într-adevăr , o ceată de oameni cu tânărul călător între ei , veniră în vizită și la moșul Nastu . Bătrânei îi tremurau picioarele , iar bâtului îi bătea inima atât de tare , de parcă ar fi stat să -i iasă din piept . S- a vorbit de una , de alta , dar Nastu nu era deloc atent , el se tot frământa cum să facă să -l întrebe pe străin de pe unde -i . Tânărul îl ajută , fiindcă începu chiar el , despre asta . 
- Bâtule , am luat seama , încă din biserică , la dumneata , că te uiți la mine dinadins . Poate vrei să știi cine sunt . Eu vin de departe tare . Acolo la noi trăiește un celnic mare . I- a dat Dumnezeu de toate , dar nevasta lui are un of nestins : e prea departe de părinți și prea nu i- a văzut de mult . Știind dânsa că trec și pe- aici , mi- a cerut să vă aduc urările lor de bine - matale și nevestei matale , multe urări de bine . Dar de ce domniilor voastre cu precădere și nu altcuiva de- aici din sat , nu știu . 
- Spune , dragul mamei , îi zise maia Nastu , nu cumva o cheamă Haida pe femeia ceea ? Și- o fi și rudă în vreun fel cu tine ? 
- De- aș ști că vă sunt dragi celnicul acela și nevasta lui , Haida , v- aș spune și ce rudenie am eu cu ei . 
- Cum să nu ne fie dragă Haida , fiule , se repezi bătrâna - de vreme ce ea este fata noastră ? 
- Atunci aflați că eu sunt băiatul Haidei , și vin să aflu din gura voastră - dacă ați iertat -o ... 
Bătrâna nu se mai putu stăpâni ; se năpusti la nepotu-său și începu să -l sărute , de nu se mai sătura . Bietul moș Nastu , ai fi zis că încremenise acolo unde se afla așezat . Unul dintre oaspeți îl luă de braț și îl duse la nepotul lui , care îi sărută mâna , iar moșul , la rându -i , îl sărută pe băiat pe frunte , în timp ce ochii i se umplură de lacrimi . 
Și la prânz , și la cină , nepotul a fost oaspetele moșului Nastu , iar după alte două luni de zile , celnicul Chendra cu Haida , cu toți ai casei , cu turmele de oi , caravanele de cai - au venit în satul M. 
Casa bătrânului Nastu , zăvorâtă de atâția ani de zile , s- a deschis din nou pentru lume . Chendra și Haida , de treabă cum erau ei și- n tinerețe , îi iubeau și îi cinsteau pe bătrâni nemaivăzut . Aceștia , care nu mai voiseră să știe de nimic , în singurătatea lor îndelungă , acum nu se mai săturau de viață - și au mai trăit ani mulți încă , de au crescut nepoți și nepoți de nepoți . 
NEPOATA UNUI PAZNIC 
Munții rămăseseră pustii . 
Au coborât turmele de oi la iernat ... iată , ciobanii , mâhniți , nu se mai zăresc ... familii - în caravane , au plecat și ele ... Satul , singur de- acum , își căinează soarta . Pădurile vuiesc , parcă ar sta să -și mărturisească dorul lor pentru prietenii plecați departe , departe , care au adus cu dânșii bucuriile , nădejdile locului . 
Au amuțit dragile cântece din fluier , nu se mai aud mândrele aromânce fredonând . Le- a luat locul vântul tăios , care mătură frunzele veștede și umple satul întreg cu ele ... Vântul trezește satul ca dintr- un vis greu , și trece apoi mai departe , șuierând prin văioagele pietroase ale munților . 
Câtă tristețe coboară toamna aici , câți dintre cei ce se- ndrăgesc nu desparte ea ... câte iubiri nu face să lâncezească și să se stingă chiar , pentru totdeauna ! 
Ploaia măruntă și rece , ce părea că nu va conteni vreodată , a stat acum . Sus , printre spărturile norilor zdrențăroși , se strecoară firave raze de soare , pierite aproape , în timp ce turme și oameni și caravane suie trudnic panta muntelui . 
Gospodarii își îndemnau caii , știind că dincolo de curmătură se întinde șesul unde vor face popasul odihnitor . 
Prin văi adânci - soarele nu pătrunde deloc . Umbrele încep a se lungi peste munți și peste prăpăstii , mai întâi ca o lumină cenușie , apoi ca un giulgiu negru ... negru , sub care pădurile dispar în tăcere . Câmpia , și ea cufundată în întuneric , visează frumoase zile de primăvară ... E o liniște de țintirim . Dar , deodată pădurea răsună de voci omenești , de sunet de talăngi , lătrat de câini : cei plecați la iernat - poposesc undeva . 
Focuri luminează acum câmpia . Catârii fură ușurați de poveri , oile se revărsară după iarbă înrourată . Cerul , înorat mai devreme , se însenină pe nebăgate de seamă ; și cu el se înseninară și sufletele ciobanilor , mohorâți până aici . Fluierele începură a doini despre dorurile celor tineri ; cântecele flăcăilor , făceau să răsune câmpia până departe . Munții și văile se trezeau ; ca și pădurile . Totul în jur se înveselea - de voia bună nevinovată a oamenilor . Luna s- a urcat în înaltul cerului , iar focurile piereau rând pe rând . Armânii dormeau acum , somn ușor , sub cerul deschis - ca viața lor . 
Numai un suflet pătimea în acest timp , un tânăr mlădiu și plin de vigoare , ca toți oamenii muntelui . Păzea focul arzând ... arzând ca inima sa . Nu scotea o vorbă , chinuit de gânduri ce- i veneau amestecate , tulburi , fără nici o rânduială , că nu se- nțelegea nimic din ele ; se- nșirau așa , să -i deslușești în ele viața -i chinuită : uite -l mic de tot , orfan , apoi mai mare , singur - neavând pe nimeni să i se destăinuie ... Și , într- o zi de Sântă-Măria , îi ieși în cale o inimă dragă , o fată cu suflet de înger , da - așa era - cu care s- a înțeles dintr- o dată : și- au împărtășit unul altuia dorurile , au plâns de bucurie amândoi , și de- atunci ... La gândul ăsta , fruntea i se îmbrobonă de sudoare rece , ochii i se umeziră ... și , fără să mai stea pe gânduri , se ridică în picioare și se uită , lung , înspre sat . 
În jur , liniște grea : pe boltă , stelele licăreau ușor , luna strălucind își vedea de drumul ei , umplând pădurile cu lumină . Iar aromânii dormeau somn dulce ... Liniște adâncă și- n cer , și pe pământ ; dar în pieptul lui Dinu mocnea furtuna . Liniștea locului însă , parcă -i mai alina uraganul din suflet , și așa - se așeză din nou lângă foc , să macine mai departe gânduri . Dar și acum , tot gânduri negre , ba mai negre chiar , îl copleșeau ... îi răsunau în urechi plânsete ... și umbre lungi , spăimoase îi jucau pe dinainte ... Închise o clipă ochii , să nu mai vadă ... și- atunci i se- nchegă în minte icoana curată a celei care -i frământa atâta sufletul : departe , în sat , draga lui , Vira , rămăsese singură , cu tatăl ei - paznicul satului , să -și plângă zilele , și viața ei , numai necazuri , și ce- o să -i mai aducă iarna ... 
Imaginea iubitei îl dădu gata ... și n- a mai stat pe gânduri . Se ridică , parcă mușcat de vreun vis rău , puse mâna pe- o bâtă , își chemă câinele ciobănesc de lângă oi , și porni spre sat , să -și bucure fata care -i înțelese dorul și lacrimile , s- o scape de trai greu ... Se grăbea , ca un străin ajuns aproape de locurile lui , care e nerăbdător să și- i îmbrățișeze cât mai repede pe ai săi . 
Satul , pierdut în întuneric , visa un vis cenușiu , de toamnă . Dinspre pădure sufla tăios un crivăț turbat , care sta să smulgă copacii din rădăcină , zguduind totul în calea lui ; parcă niște iele , scăpate din lanțuri grele - se năpustesc peste așezările oamenilor . Începe să fulguie , și neaua se așternu în straturi peste satul tot . Gospodăriile erau goale , întunecate , doar o căsuță , cu o curte mare și pustie , era luminată de- o candelă ... Înăuntru , lângă vatră , lucra o fată cu obrajii aprinși ca jarul , cu ochii mari și îndurerați , cu părul revărsat , de mătase ; era ca un măr de aur aruncat aici , în sărăcia casei . Fata lucra , draga de ea , iar lacrimile ce- i șiroiau pe față ar fi putut stinge jarul din focul de alături . De- afară , bufnituri de zăpadă izbeau cu putere ferestrele cârpite cu hârtii ... Fata , apăsată de gânduri , își simțea pe obraji lacrimile calde . 
Lungă și tristă e povestea acestui suflet curat , copleșit de necazuri : rămasă încă de mică fără părinți , a fost luată de suflet , de către paznicul satului , un bețivan care o lăsa zile în șir singură , singură în casă , doar cu un codru de pâine uscată ; iar când bețivul ăsta se întorcea de pe unde umbla , trebuia să -i îndure brațul lui greu , fiindcă o bătea ... O bătea , până o lăsa lată , pe jos . Și fata i le răbda toate astea ... I le răbda , nădăjduind că într- o bună zi avea să se mântuie ea de traiul ăsta câinesc ; pentru că se mai afla undeva o ființă care se gândea la dânsa ... Era dragul ei , Dinu , care de- atâtea ori i- a vorbit de- o altfel de viață , mai fericită ... 
Iată la ce se gândea biata fată , în noaptea aceea neagră , și- i curgeau lacrimile , fără contenire ... 
Trecuse de miezul-nopții , iar afară ninsoarea se oprise de tot ; vântul murise și el , iar satul zăcea sub giulgiul alb de zăpadă . 
Fata lucra încă , lângă focul mocnit ... și de nedormită ce era - nu mai putea închide ochii , mai ales - cutreierată de gânduri : uneori parcă -l vedea pe iubitul ei Dinu departe , pe câmp , și- i simțea cumva privirile îndreptate către dânsa ... în alte dăți părea că aude glasul lui dulce , chemând -o să fugă cu el ... să fugă - cine știe unde și să scape de viața asta grea ... Dar , n- a auzit acum , aievea , fluierul lui Dinu ? Doinea de jale , și cântecul cobora dinspre dealuri , răsunând frumos , până aici , în odaia ei . O cuprinse deodată un tremur , și un râs ciudat îi înflori buzele , apoi se prăbuși sfârșită pe vatra rece . 
Afară , satul încă se mai înfiora de cântecul doinit din fluier , de Dinu , fiindcă el era cântărețul ... Plecat din câmp , merse ceasuri întregi , și - către zori , intră pe uliți . A vrut să se ducă de- a dreptul la casa Virei , s- o bucure - că o știa necăjită , dar tatăl ei ... sufletul ăla hain l- ar fi simțit , și- atunci era și mai rău de dânsa . 
De aceea , când fu pe muchia dealului , flăcăul mai slobozi o dată cântecul lor drag , prin care îi dădea de veste și vara , de la târlă . 
Așteptă o clipă ... Dar , dinspre casa Virei - nici un semn , nici un glas , doar o luminiță pâlpâind înăuntru . A vrut să mai zică din fluier o dată , dar fluierul parcă murise , n- a mai scos un sunet ... Îl azvârli pe zăpadă , și începu din gură , chiar cântecul Virei , pe care îl zicea ea când se ducea la târlă ori la fântână : 
Fată - ochi de peruzea , 
Draga mea armână , 
Ia nu mai întârzia 
Seara , la fântână . 
Și , ia nu te mai găti 
Toată , în mătasă , 
Că feciorii te- or răpi , 
La-nturnat acasă . 
Și să nu mai porți , la hori , 
Gălbenei anume , 
Că -i smintești pe cei feciori - 
Și- or roi în lume ... 
Și cânta Dinu cu atâta foc , cu atâta dor , că până și satul pustiu se îndurera . Casele goale și tăcute se treziră , la vocea lui , cunoscută lor , și- l îngânară ... parcă și ele sufereau cu dânsul . Se opri puțin , așteptând . Simțea o bucurie de copil mare , când se gândea că peste puțin are să fie lângă draga lui și o să -i șteargă lacrimile de pe obraji ... Dar vremea parcă zbura ... iată , dinspre răsărit , zorile stau să se reverse . Simțind asta , Dinu se grăbi să coboare . 
Era cam frig , și din când în când vântul sufla cu putere izbindu -l pe băiat în față ; Dinu însă pășea mai departe prin satul cufundat încă în întunericul dinaintea zorilor . Ajuns lângă casa celuilalt paznic , se uită pe fereastră : în vatră ardea un foc zdravăn , iar paznicii se tolăniseră alături . 
Un câine l- a simțit , a lătrat , s- a ținut după el și s- a întors repede . Dinu a mers mai departe , fără să se uite în urmă -i ... dorea să fie cât mai degrabă acolo unde -și pusese în gând sa ajungă . 
Lătratul câinelui îi trezi pe paznicii amețiți de vinul băut o noapte întreagă . Și- au dat seama că a intrat cineva în sat , vreun străin . Unchiul Virei puse mâna pe- o secure cât toate zilele , luă și o bucată de zadă - s- o aprindă la nevoie - și țâșni afară . Aci , observând zăpada călcată în picioare - nu -i mai chemă pe ceilalți și alergă spre gospodăria sa . Frigul de dimineață îl trezi și mai mult , ba chiar îl și învigoră . 
Aproape de casă , bagă de seamă că o umbră se tot mișca ... Se apropiè de dânsa ... Capul îi era greu ca de plumb , picioarele nu prea îl țineau , dar își simți brațele încordate cum se ridică și lovesc cu putere , fără vrerea lui ... Securea trăsni și , pe loc - un trup înalt se rostogoli greoi în zăpadă , în timp ce un glas stins a murmurat abia auzit : „ Ah , Doamne - s- a zis cu mine ! “ 
Paznicul se înfioră de groază ... Vocea îi era cunoscută ; și , și- a înțeles , tocmai de aceea , fapta nesăbuită ... Era pierit , nu mai știa ce să facă , și - deodată , cu securea în mână , cu sarica și cămașa stropite de sânge - alergă în casă ! 
Vira se trezi , înspăimântată . Văzându -l pe unchi-său plin de sânge , a țipat ... El a înălțat securea și- a zis încet , amenințător : 
- Taci ... taci - că l- am mâncat fript ... 
Vira a tăcut ... Și , deși nu înțelegea nimic din ce se petrecea , nici nu îndrăzni să întrebe ceva . 
Paznicul , amețit încă de vin , și - poate în mai mare măsură - de sângele de pe cămașă și de pe sarică ... nu mai rezistă , căzu într- un colț și numaidecât , ca trăsnit , adormi ... după nopți de nesomn și de beție . 
Spre răsărit , se lumina de ziuă . Casa era la loc deschis și nu se aflase nici până atunci chiar în beznă . Vira , parcă era de pe altă lume ; nu -și amintea nimic , nu înțelegea nimic din ce vedea în jur . 
Afară vântul șuiera prelung , parcă -ar fi cobit ... Vira dădu să iasă în curte , dar se întoarse numaidecât ca mușcată de șarpe , când zări zăpada înroșită , ba mai auzi și- o voce îngrozitoare , care ajungea la ea ... Rămăsese înmărmurită , în casă ... Îi venea a plânge și nu știa de ce ; s- ar fi gândit la ceva , dar la fel - nu știa la ce , pentru că totul era fără noimă , încurcat , pentru dânsa . 
Alături , unchiu-său sforăia în somn monstruos , ceea ce o sperie și mai rău . A ieșit iar afară și a pornit pe urmele sângelui . Abia așa înțelesese ... Un lac de sânge și - în mijlocul lui - dragul ei Dinu , cu fața în sus , întins pe jos ; Vira țipă scurt ... și alunecă lângă băiat . 
Vântul le mângâia lin obrajii ... Parcă -i căinà ... Îi căinà pe acești doi tineri chinuiți , cu sufletele lor curate , de îngeri adevărați . 
Lumina se revarsă peste sat . Dinu și Vira stau tot în zăpadă , iar paznicii dorm duși , somn greu ; pe ulițe , nici țipenie . Dar vântul se înteți suflând și mai rece ; fulgi de nea cădeau rar peste cei doi . Fulgii de nea o mai treziră pe fată , care începu să dea semne de viață ... Își revenea din leșin . Câteva clipe mai târziu se mișcă neliniștită , deschise ochii mari și țâșni ca arsă ! Se simțea ușoară și în putere iar ... cânta , țipa ... râdea în hohote , ca niciodată în viața ei . Apoi , înșfăcându -l pe Dinu , îl trase în casă . Îl lăsă acolo , și iar hohoti în râs ... , iar țipete , cântec , după care ieși din nou din casă . A început să alerge , desculță , prin sat ... Alerga spre biserică . Aci trase cu putere clopotul cel mare , ca și când își pusese în gând să adune tot satul - să -l plângă pe dragul ei Dinu ... 
La dangătul clopotului , satul răsuna - pustiu ... Apoi tăcerea se înstăpâni din nou ... 
Vira se întoarse acasă ... Cânta , râdea ... Își îmbrăcă straiele de sărbătoare și ieși din nou pe uliță ... 
Fata , biata de ea , înnebunise . 
